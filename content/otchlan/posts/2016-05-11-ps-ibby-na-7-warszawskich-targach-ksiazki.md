---
title: PS IBBY na 7. Warszawskich Targach Książki
author: Tomasz Osadowski
type: post
date: 2016-05-11T08:21:35+00:00
url: /?p=3114
categories:
  - Aktualności

---
**Polska Sekcja IBBY uczestniczy w <a href="http://targi-ksiazki.waw.pl" target="_blank">7. Warszawskich Targach Książki</a>. **

**Targi odbędą się w dniach 19-22 maja** **na PGE Narodowym. Gościem ****Honorowym Targów są Węgry, Gościem Specjalnym – Barcelona i literatura katalońska.**

<a href="http://www.ibby.pl/?p=3153" target="_blank">PS IBBY zaprasza na stoisko 11/BC, w tym na spotkania autorskie z czołowymi polskimi twórcami książek dla dzieci i młodzieży.</a>

<!--more-->

**Na czytelników** **czekają** **nowości wydawnicze ****i bestsellery ****prezentowane przez ****ponad ośmiuset** **wydawców i blisko ośmiuset autorów z 24 krajów. Targi to także ponad tysiąc** **wydarzeń****: spotkań, dyskusji, debat, prezentacji****, ****konkursów, ****atrakcji literacko-artystycznych** **i wystaw.**

<img class="alignnone size-medium wp-image-3116" src="http://www.ibby.pl/wp-content/uploads/2016/04/wtk-polskie-300x98.jpg" alt="wtk polskie" width="300" height="98" srcset="http://www.ibby.pl/wp-content/uploads/2016/04/wtk-polskie-300x98.jpg 300w, http://www.ibby.pl/wp-content/uploads/2016/04/wtk-polskie-150x49.jpg 150w, http://www.ibby.pl/wp-content/uploads/2016/04/wtk-polskie.jpg 709w" sizes="(max-width: 300px) 100vw, 300px" />

Na stoisku węgierskim można będzie zetknąć się nie tylko z ciekawą literaturą: począwszy od klasyków, przez literaturę współczesną, po fascynujące opracowania historyczne, ale i z bogatą kulturą tego kraju. Tak wyraźna obecność Węgier na WTK związana jest z obchodami 60. rocznicy Węgierskiej Rewolucji 1956 roku i rozpoczęciem Roku Kultury Węgierskiej w Polsce. W Warszawie gościć będą m.in.: István Kovács, Endre László Varga, Csaba Gy. Kiss, György Spiró, Lajos Grendel, János Háy, Johanna Bodor oraz Krisztina Tóth. Program Węgier na WTK powstał dzięki Ambasadzie Węgier w Polsce i Węgierskiemu Instytutowi Kultury w Warszawie.

Obecność Katalończyków na WTK to okazja do najszerszego jak dotąd kontaktu z literaturą katalońską w Polsce. Na Targach wiele będzie spotkań literackich, wydarzeń branżowych, będzie też czwartkowy blok „Spotkanie sportu z kulturą”, przygotowany we współpracy z FC Barcelona. WTK odwiedzą: Sebastià Alzamora, Blanca Busquets, Jaume Cabré, Jenn Díaz, Rafel Nadal, Marc Pastor, Jordi Puntí, Care Santos, Màrius Serra oraz Jordi Sierra i Fabra. Organizatorem wystąpienia _Barcelona i literatura katalońska_ jest Instytut Rajmunda Llulla, przy współpracy Urzędu Miasta Barcelony, Biura Radcy ds. Współpracy, Przejrzystości i Kultury Rządu Balearów i klubu FC Barcelona.

Szeroko reprezentowana będzie też literatura krajów frankofońskich, WTK odwiedzą: Pierre Assouline, Tahar Ben Jelloun, Boualem Samsal, Dominique Wolton czy Lionel Trouillot.

Targi będą nie lada okazją dla miłośników polskiej literatury. Gośćmi Targów będą m.in.: Katarzyna Bonda, Bohdan Butenko, Jerzy Bralczyk, Iga Cembrzyńska, Iwona Chmielewska, Anna Czerwińska-Rydel, Maria Czubaszek, Jacek Dehnel, Andrzej Friszke, Józef Hen, Wojciech Karpiński, Grzegorz Kasdepke, Barbara Krafftówna, Joanna Papuzińska, Karolina Korwin Piotrowska, Hanna Krall, Mariola Pryzwan, Małgorzata Strzałkowska, Mariusz Szczygieł, Michał Rusinek, Agnieszka Tyszka, Adam Zagajewski czy Zenon Żyburtowicz.

Piątek będzie Dniem Książki Akademickiej i Naukowej. Tradycyjnie już sobota na WTK to Dzień Reportażu. Odbędą się spotkania z autorami i tłumaczami – finalistami 7. Międzynarodowej Nagrody im. Ryszarda Kapuścińskiego za Reportaż Literacki.

Nie zabraknie wydarzeń dla dzieci i młodzieży, m.in. w ramach Festiwalu Komiksowa Warszawa, Festiwalu Literatury Dziecięcej, lekcji historii i literatury czy wykładów Wszechnicy PAN. Dopełnieniem WTK w dniach 16-29 maja będą Wirtualne Targi Książki (etargi-ksiazki.waw.pl).

7. WTK będą czynne: 19 maja (czwartek) od 10.00 do 18.00, 20 i 21 maja (piątek i sobota) od 00 do 19.00 a 22 maja (niedziela) od 10.00 do 17.00. Bilety dostępne będą w kasach targowych. Przedsprzedaż biletów na stronie twojbilet24.pl oraz w warszawskich salonach EMPIK.

Więcej: <a href="http://targi-ksiazki.waw.pl" target="_blank">targi-ksiazki.waw.pl</a>
