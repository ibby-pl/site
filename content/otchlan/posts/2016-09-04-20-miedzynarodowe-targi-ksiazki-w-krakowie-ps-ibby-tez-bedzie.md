---
title: 20. Międzynarodowe Targi Książki w Krakowie. PS IBBY też będzie!
author: Tomasz Osadowski
type: post
date: 2016-09-04T18:17:46+00:00
url: /?p=3337
categories:
  - Aktualności

---
**_PS IBBY będzie uczestniczyć w 20. MTK w Krakowie. _**

Prezentujemy informację o targach. O stoisku PS IBBY już wkrótce!

**_Żeby czytać, trzeba być otwartym_, Etgar Keret**

<ol start="20">
  <li>
     jubileuszowa edycja Międzynarodowych Targów Książki w Krakowie®
  </li>
</ol>

**Przed nami jedno z najważniejszych wydarzeń kulturalnych tego roku. Już dziś miłośnicy książek powinni zarezerwować sobie czas, by w dniach 27-30 października wziąć udział w wielkim święcie literatury. Po raz kolejny wszystkie drogi pasjonatów czytania będą prowadzić do Krakowa! Tegoroczna, jubileuszowa edycja Międzynarodowych Targów Książki w Krakowie**® **zapowiada się wyjątkowo!**

<img class="alignnone size-medium wp-image-3340" src="http://www.ibby.pl/wp-content/uploads/2016/09/20151023_twk_0388-300x200.jpg" alt="20151023_twk_0388" width="300" height="200" srcset="http://www.ibby.pl/wp-content/uploads/2016/09/20151023_twk_0388-300x200.jpg 300w, http://www.ibby.pl/wp-content/uploads/2016/09/20151023_twk_0388-150x100.jpg 150w, http://www.ibby.pl/wp-content/uploads/2016/09/20151023_twk_0388-768x512.jpg 768w, http://www.ibby.pl/wp-content/uploads/2016/09/20151023_twk_0388-800x533.jpg 800w, http://www.ibby.pl/wp-content/uploads/2016/09/20151023_twk_0388.jpg 1152w" sizes="(max-width: 300px) 100vw, 300px" />

  * _zdjęcie z archiwum Międzynarodowych Targów Książki w Krakowie._

**Okrągła rocznica &#8211; niezwykła akcja **

„20 razy o tym samym, ale inaczej” to tytuł specjalnego wydawnictwa, przygotowanego z okazji  jubileuszowej edycji. W czym tkwi jego fenomen? Do współpracy zaproszono 20 autorów, reprezentujących odmienne style pisarskie. Zadaniem literatów będzie napisane własnej wersji historii w oparciu o kontekst związany z nadchodzącą edycją Targów i słowa kluczowe: „Jesień, mglisty poranek w Galicji – Autograf – Malinowa Królowa –– Prezent.” Wspólne dzieło autorów zostanie wydane w limitowanym nakładzie 1000 egzemplarzy i wręczone wystawcom oraz gościom 20. Międzynarodowych Targów Książki w Krakowie. Niewykluczone, że część nakładu trafi do sprzedaży, z której zysk zostanie przekazany na cele charytatywne.

**Izrael – Gość Honorowy**

Tegoroczne hasło przewodnie zostało wybrane nieprzypadkowo. „Żeby czytać, trzeba być otwartym”, to cytat z twórczości Etgara Kereta, wybitnego izraelskiego pisarza. Literatura z jego ojczyzny cieszy się w Polsce sporą popularnością, co roku do księgarń trafia kilka nowych powieści tamtejszych autorów. Ojczyzna Kereta w kontekście literatury jest niezwykle interesująca. Mieszkańcy Izraela namiętnie czytają książki, a pisarze są ważnymi uczestnikami debaty publicznej na palące tematy społeczne. Wiele popularnych w ostatnich latach książek napisanych zostało przez kobiety, a ważnymi czytelnikami w Izraelu są dzieci i młodzież. Wszystkie te aspekty izraelskiego życia kulturalnego organizatorzy tegorocznych Targów Książki chcą przybliżyć polskim czytelnikom odwiedzającym EXPO Kraków.

Tegoroczne hasło doskonale komponuje się z klimatem, panującym na krakowskich Targach. Podczas wydarzenia Wystawcy, reprezentujący setki, bardzo różnorodnych wydawnictw,  otwierają się na czytelników, prezentując w jednym miejscu najlepsze perełki ze swojej oferty. Otwartość na literaturę manifestują również odwiedzający targi, z roku na rok coraz liczniej przybywając do siedziby Targów na ul. Galicyjską.

**Nagroda im. Jana Długosza**

Bezspornie wydarzeniem o najwyższej randze jest Konkurs o Nagrodę im. Jana Długosza, którego bezpośrednim celem jest nagrodzenie dzieła o wybitnych wartościach poznawczo-naukowych z dziedziny szeroko rozumianej humanistyki. Zgodnie z założeniem Konkurs ma promować publikacje poważne i wartościowe, które z racji swojego charakteru mają niewielkie szanse, aby stać się bestsellerami w rozumieniu stricte marketingowym, wnosząc jednakże istotny wkład w rozwój polskiej nauki i kultury. Spośród zgłoszonych do Konkursu publikacji Jury pod przewodnictwem prof. dr. hab. Władysława Stróżewskiego wyłoni grono 10 nominowanych, którzy będą walczyć o pierwsze miejsce. Laureat otrzyma 30 000 zł i statuetkę dłuta prof. Bronisława Chromego. Rozstrzygnięcie Konkursu tradycyjnie odbędzie się pierwszego dnia Międzynarodowych Targów Książki w Krakowie, podczas uroczystej Gali, organizowanej w tym roku w ICE Kraków.

**Salony literackie**

Międzynarodowe Targi Książki w Krakowie dbają o uczestników w każdym aspekcie. Słyną z tego, że dzięki bogatemu programowi imprez towarzyszących nie pozwalają Gościom na nudę. Tak samo będzie i w tym roku. Po raz kolejny w ramach Targów zorganizowane zostaną:

** **– **Salon Wydawców Akademickich i Naukowych, **na którym zaprezentowane zostaną publikacje wnoszące istoty wkład w rozwój polskiej nauki i kultury;

** **– **Salon Wydawców Religijnych **z ofertą dzieł nie tylko z zakresu teologii, filozofii, ale także pedagogiki, psychologii, historii oraz podręczników, programów multimedialnych i faksymiliów;

– **Salon Nowych Mediów **z prezentacją oferty czytników książek elektronicznych, e-booków, audiobooków;

– **Salon Książki Dziecięcej i Młodzieżowej,** który przybliża najmłodszym świat literatury a rodzicom pokazuje jak barwny i bogaty w wartościowe treści jest polski rynek książki dla dzieci;

– **Salon Komiksu **– zorganizowany po raz drugi – połączy cechy festiwalu i klasycznych targów. Z tej okazji wydawnictwa komiksowe zaprezentują nie tylko swoje nowości ale i zaproszonych autorów i rysowników;

**Z myślą o uczestnikach**

Ze względu na olbrzymie zainteresowanie Targami, wychodząc naprzeciw oczekiwaniom Zwiedzających, organizatorzy wprowadzili szereg dodatkowych udogodnień i atrakcji.  Do 20. edycji pozostały co prawda dwa miesiące, ale już dziś wszyscy chętni mogą za pomocą jednego kliknięcia **zakupić bilet on-line, **stanowiący przepustkę do niezwykłego świata literatury.
  
<a href="https://ekobilet.pl/targiwkrakowie/20miedzynarodowe-targi-ksiazki-15837/169709-bilety" target="_blank">https://ekobilet.pl/targiwkrakowie/20miedzynarodowe-targi-ksiazki-15837/169709-bilety</a>

Jak powszechnie wiadomo każdy jubileusz najlepiej świętować w większym gronie! Zaproszeniem do wspólnego celebrowania 20-tych urodzin Międzynarodowych Targów Książki będzie **bezpłatny bilet wstępu, wręczony wszystkim Gościom urodzonym w dniach 27-30 października.** Podobna atrakcja czeka na blogerów – piszący o książkach otrzymają bezpłatną wejściówkę.

**Targi rosną w siłę**

Historia Międzynarodowych Targów Książki w Krakowie zaczęła się w 1997 r. Przed pierwszą edycją optymiści twierdzili, że będzie dobrze, jeżeli do wzięcia udziału uda się nakłonić 70 wydawców. Pozyskano 140! Z roku na rok Targi rosły w siłę, a ubiegłoroczna edycja pod każdym względem była wyjątkowa! Liczby robią wrażenie: swoją ofertę zaprezentowało ponad 700 wystawców z 26 krajów, ponad 600 autorów z Polski i zagranicy spotkało się ze swoimi fanami, a ubiegłoroczną edycję odwiedziło 68 tysięcy osób!

– Zainteresowanie Targami Książki pokazuje, że kryzys czytelnictwa nie dotyczy Krakowa. Zgodnie z naszym statystykami z roku na rok zwiększa się liczba Wystawców, prezentujących coraz bogatszą ofertę. Przybywa również Zwiedzających. Polacy mało czytają? Być może, ale na pewno nie w Krakowie. Stolica małopolski od lat uznawana jest za centrum kulturalne naszego kraju. Niezmiernie się cieszymy, że mamy w tym swój udział. – podsumowuje Grażyna Grabowska, Prezes Targów w Krakowie.

Więcej informacji na:
  
<a href="http://www.ksiazka.krakow.pl" target="_blank">www.ksiazka.krakow.pl</a>
  
oraz na fanpage’u:
  
<a href="https://www.facebook.com/targi.ksiazki.w.krakowie/" target="_blank">https://www.facebook.com/targi.ksiazki.w.krakowie/</a>

Zapraszamy!
  
Zespół Międzynarodowych Targów Książki w Krakowie

 

 
