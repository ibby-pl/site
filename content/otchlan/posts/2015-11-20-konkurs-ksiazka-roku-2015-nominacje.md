---
title: Konkurs „Książka Roku 2015” – nominacje
author: Maria Kulik
type: post
date: 2015-11-20T16:15:41+00:00
url: /?p=2664
categories:
  - Aktualności

---
Już niebawem, 9 grudnia poznamy laureatów tegorocznego konkursu, zgodnie z regulaminem będą to graficy, pisarze oraz osoby, zajmujące się upowszechnianiem czytelnictwa.

**Lista nominacji graficznych**

Karol Banach za ilustracje do książki Bajki – „Wrocławskie Wydawnictwo Warstwy”

Iwona Chmielewska za autorską książkę W kieszonce – „Media Rodzina”

Robert Czajka za ilustracje do książki Architekturki. Powojenne budynki warszawskie – „Muzeum Powstania Warszawskiego”

Grażka Lange za koncepcję i opracowanie graficzne książki Warszawa – „Tako”

Daniel de Latour za ilustracje do książki Zaskórniaki i inne dziwadła z krainy portfela – „Narodowe Centrum Kultury”

Anna Ładecka za ilustracje do książki Mamma mia. Włochy dla dociekliwych – „Wydawnictwo Dwie Siostry”

Marianna Oklejak za autorską książkę obrazkową Cuda wianki. Polski folklor dla młodszych i starszych – „Egmont”

Paweł Pawlak za ilustracje i opracowanie graficzne 13 bajek z królestwa Lailonii dla dużych i małych – „Znak emotikon”

Piotr Socha za autorską książkę Pszczoły – „Wydawnictwo Dwie Siostry”

Agnieszka Srokosz, Agnieszka Świętek, Ada Birecka, Mateusz Piestrak, Paweł Mildner, Monika Jaworowska-Duchlińska, Joanna Bartosik, Anna Chmielnik za ilustracje do książki Bajki – Fables La Fontaine – „Widnokrąg”

Monika i Adam Świerżewscy za autorskie opracowanie graficzne książki Mmmmm – „EneDueRabe”

Józef Wilkoń za autorską książkę Zbuntowany elektron – „Hokus-Pokus”

**Nominacje Literackie**

Justyna Bednarek Niesamowite przygody dziesięciu skarpetek (czterech prawych i sześciu lewych) – „Poradnia K”

Zofia Beszczyńska Królowa Ptaków – „Akapit Press”

Anna Czerwińska-Rydel Bałtycka Syrena. Historia Konstancji Czirenberg – „Muchomor”

Adam Lang Klucze – „Wydawnictwo Literackie”

Zuzanna Orlińska Detektywi z klasztornego wzgórza – „Literatura”

Zuzanna Orlińska Stary Noe – „Literatura”

Danuta Parlak Obcy w lesie – „Alegoria”

Renata Piątkowska Która to Malala? – „Literatura”

Joanna Rudniańska Bajka o Wojnie – „Bajka”

Katarzyna Ryrych Król – „Literatura”

Agnieszka Suchowierska Mat i świat – „Wydawnictwo Krytyki Politycznej”

Marcin Szczygielski Tuczarnia motyli – „Bajka”

Kazimierz Szymeczko Tetrus – „Literatura”

Małgorzata Warda 5 sekund do Io – „Media Rodzina”

Dorota Wieczorek Strachopolis – „Skrzat”

**Nominacje za upowszechnianie czytelnictwa**
  
_TARABUK księgarnia-kawiarnia w Warszawie, (Jakub oraz Anna Bułatowie)_
  
Księgarnia – kawiarnia Tarabuk od 10 lat wspiera czytelnictwo wśród dzieci i młodzieży. Książki dziecięce stoją bowiem w zasięgu małych rączek i już maluchy mogą swobodnie korzystać z bogatej oferty księgarni. W każdą niedzielę odbywają się Tarabajania – opowiadanie baśni. Pomysłodawczyni i główna wykonawczyni – Anna Iwanowska Bułat dobiera baśnie różnych kultur świata, sięgając do dawnych oraz współczesnych zbiorów. W okresie od XI 2014 do X 2015 twórcy tego miejsca zorganizowali tam cykl wystaw polskich ilustratorów książki dziecięcej, nagradzanych przez Ibby w ostatnich latach (min. Bajtlik, Olech, Wasiuczyńska, Cieślak). Cyklowi „Narysuj mi baranka” towarzyszyły twórcze zajęcia dla dzieci z artystami. Można powiedzieć, że to miejsce wychowało już nowe pokolenie młodych czytelników.
  
Zgłasza Magdalena Szeniawska, Warszawa

_  QLTURKA Ewa Świerżewska_
  
Od lat skutecznie promuje dobrą książkę dla dzieci, polską i zagraniczną literaturę dla dzieci.
  
zgłasza Wydawnictwo Muchomor

_  Maciej Gierszewski_
  
Pan Maciej Gierszewski prowadzi znakomitą stronę na Facebooku: „Są komiksy dla dzieci”, na której rekomenduje i zamieszcza informacje o książkach i komiksach dla dzieci. Ponadto prowadzi świetnego bloga „Kopiec Kreta”, a także na portalu „Kolorowe Zeszyty” pisze i rekomenduje tzw. picturebooki dla dzieci. Wspiera małe wydawnictwa np. Widnokrąg, Entliczek, Babaryba, Tako, Ładne Halo. Pośredniczy w kontaktach między twórcami a wydawcami (np. Przemysław Surma, Joanna Bartosik, Michał Rzecznik rozpoczęli współpracę z Widnokręgiem, a Nikola Kucharska z „Naszą Księgarnią”). Na prośbę wydawców opiniuje ewentualne komiksy dla dzieci do druku („Muminki” dla EneDueRabe, „Hilda” dla Wydawnictwa Centrala). Dla „Zeszytów komiksowych” przygotował przewodnik po najciekawszych picturebookach dla dzieci wydanych w 2014 roku.

„Są komiksy dla dzieci” – magazyn na fb, na którym pojawiają się teksty, recenzje, rekomendacje komiksów i picturebooków dla dzieci, głównie mniejszych wydawnictw, jak Widnokrąg czy Entliczek. Prowadzący Maciej Gierszewski nie tylko promuje wartościowe pozycje, które nie mają szansy na przebicie się, ale także pośredniczy pomiędzy autorami z wydawcami, polecając ciekawe tytuły, opiniuje też publikacje dla wydawców.

Przez okrągły rok, nieustannie, wytrwale, profesjonalnie i rzetelnie, z wiedza i pasją, krytycznie i bezinteresownie, w sposób świadomy wspierając polskie wydawnictwa i promując literaturę dla najmłodszych, zyskawszy już dawno temu uznanie zarówno wydawnictw, jak i czytelników Pan Gierszewski pisze na założonym przez siebie profilu „Są komiksy dla dzieci”, a jego opinie stanowią wyznacznik jakości recenzowanych przez niego publikacji. Niewiele osób w Polsce zasłużyło się ostatnimi czasy dla literatury dziecięcej w takim stopniu.

Zgłaszają Oddział Zbiorów Specjalnych, Kolekcja Komiksów, Biblioteka Uniwersytecka Poznań Łukasz Chmielewski, Warszawa oraz Michał Traczyk Fundacja Instytut Kultury Popularnej, Poznań

_  Agnieszka Gil, Wrocław_
  
Od 2008 r. prowadzi autorskie działania animacyjne (Gilgotki) wokół książki w bibliotekach Wrocławia i okolic. Różnorodna tematyka, współczesne książki (w tym nagrody Ibby), atrakcyjne metody pracy. Łącznie odbyło się 13 spotkań, 70 Gilgotek, 23 scenariusze, 120 utworów, ponad 100 pisarzy i ilustratorów. Pani Agnieszka Gil z urodzenia i zamiłowania jest wrocławianką. Swoją przygodę z literaturą zaczęła
  
od opowiadania bajek. Od nich też zaczęła się przygoda p. Agnieszki Gil z pisaniem. Po debiucie w antologii Wesołe historie (Wilga 2004) wymyślała coraz więcej bajek, publikując w lokalnym miesięczniku i wygrywając konkursy literackie. W 2008 roku ukazała się, jej autorstwa, pachnąca lasem, miodem i malinami powieść nie tylko dla młodzieży Dziki szczaw (Wydawnictwo TELBIT). Rok 2012 upłynął pod znakiem wydanej przez Naszą Księgarnię Herbaty z jaśminem &#8211; bardzo wrocławskiej powieści, w której Agnieszka Gil podejmuje niełatwy temat dojrzewania
  
i poszukiwania drogi w zawiłych meandrach nastoletniego życia. Ponadto proponowana kandydatka do nagrody współpracowała z redakcją serwisu dla rodziców eDziecko.pl oraz z czasopismem dla młodzieży Świat Matematyki oraz redakcjami lokalnych czasopism. W miesięczniku Pawłowice publikowała cykl tekstów dla rodziców, w których pokazywała, że miasto to miejsca pełne skarbów, ciekawostek, wobec których nie należy przebiegać bezrefleksyjnie.

Oprócz opowiadania bajek, pisania wyjątkowym zajęciem Agnieszki Gil jest prowadzenie niezwykłych spotkań edukacji czytelniczej, dla których książka jest inspiracją do zabawy, nauki, refleksji czy pobudzania emocji.
  
Te niezwykłe spotkania, które od 5 lat prowadzi Pani Agnieszka Gil w Miejskiej Bibliotece Publicznej we Wrocławiu wzbudzają zainteresowanie dzieci, ich rodziców i opiekunów. Są one prowadzone w niekonwencjonalny sposób z wykorzystaniem pedagogiki zabawy, jak i uczenia pięknego czytania i umiejętności słuchania.

Autorskie cykle okołoliterackie są prowadzone od 2008 roku w filiach Miejskiej Biblioteki Publicznej we Wrocławiu. Jedno pod nazwą Brombowania ( od września 2011 pod nazwą GILgotki), które są spotkaniami dla dzieci w wieku 5-10 lat (z rodzicami), podczas których Agnieszka Gil przebiera się za Indiankę lub czarownicę i czyta, poruszając się w tematyce a to pirackiej, a to królewskiej, a to znów kosmicznej czy&#8230; smakowitej. Biblioteka podczas tych magicznych zajęć jest miejscem tematycznych spotkań z dobrą lekturą, gdzie można się świetnie bawić i uczyć, a czasem nawet coś zjeść. GILgotki to także spotkania dla rodziców, bo i z nimi autorka rozmawia o tym, co warto czytać, wypożyczać – wszak biblioteczne półki pełne są drzwi do najróżniejszych światów, które warto razem zwiedzić. A poznawanie świata, zdarzeń, ludzi ich obyczajów i codzienności ale i tego co bajkowe a zawarte w książkach z Agnieszką Gil &#8211; przewodnikiem literackim &#8211; jest po prostu ciekawe i inspirujące. Rok 2014 to obecność GILgotek w przestrzeni otwartej, miejskiej Wrocławia – Wyspa Słodowa. Miejsce spotkań z autorką w ramach wiosenno-letnich cykli Biblioteki Plenerowej. Rozmowy na trawie o książkach, o dniach niezwykłych, o świętowaniu – Dzień Matki, Dzień Dziecka – wakacjach – czasie zabaw i wypoczynku – to również świat wyciszenia, czytania, który Agnieszka Gil wyczarowała i zauroczyła nim obecne rodziny z dziećmi i młodzież. Rok 2014 to obecność Agnieszki Gil
  
w miejscowościach Dolnego Śl. i kraju, gdzie bawiła się z zainteresowanymi. A zabawie i spotkaniom towarzyszyła oczywiście książka, dobra lektura i głośne czytanie.

Drugi projekt okołoliterackich spotkań to GILgotki, czyli Agnieszka Gil zaprasza &#8211; to cykl, w którym goście – twórcy przedstawiają swoje książki i opowiadają o pisarstwie od kuchni. To okazja dla dzieci do zetknięcia się z „żywą” literaturą, możliwość poznania czegoś w przyjemny sposób, obcowanie z autorami, których na co dzień nie widują. To także warsztaty przeprowadzane w kameralnej atmosferze – ich uczestnicy sycą się tym, co przedstawiają zaproszeni graficy, poznają arkana ich pracy. To znakomita okazja do zadania pytań dotyczących ich pracy i nie tylko. Do podziękowania za wyjątkową książkę, otrzymania autografu, dedykacji&#8230; .Pani Agnieszka Gil nie jest bibliotekarzem. Jest niezwykłą mamą niezwykłych dzieci, której leży na sercu czytelnictwo tychże, ale nie tylko ich. Jest wolontariuszką, która chce, umie i dzieli się ze swoim cennym czasem z innymi i na rzecz innych. Pokazuje, że pasjami i zamiłowaniem do literatury można zarazić innych i nie tylko pisząc ale także głośno czytając, bawiąc się wspólnie i wykorzystując różne sztuczki około literackie. A zdaniem p. Agnieszki Gil najlepszym miejscem do rozmów, nauki pięknego czytania i słuchania jest biblioteka pełna książek. Od 2012 roku Pani Agnieszka GILgocze także pod opieką Stowarzyszenia Książki dla Młodych, Polskiej Sekcji IBBY. Swoim zaangażowaniem kandydatka, do nagrody wspiera także bibliotekarzy w obszarze edukacji czytelniczej i medialnej. Wspólnie z nimi przywraca niekiedy drugie życie książkom, które są już nie czytane, a które to tytuły zostają „ożywione” podczas wspólnego głośnego czytania, zabawy, quizu okołoliterackiego czy też zachęty do ich wypożyczenia i samodzielnego czytania. Pani Agnieszka Gil, jak sama o sobie pisze na swoim blogu: „Bardzo, ale to bardzo lubię, kiedy rodzice czytają swoim dzieciom, kiedy przychodzą z maluchami do biblioteki, a te rosną i same zaczynają odwiedzać to niezwykłe miejsce. Kiedy zarażają swoim czytelnictwem ludzi dookoła. Nie pracuję w bibliotece, ale tam łatwo mnie spotkać &#8211; wypożyczam, czytam i GILgoczę&#8230;”
  
Zgłasza Maria Kulik, członek PS IBBY

_  Studia Podyplomowe „Literatura i książka dla dzieci i młodzieży wobec wyzwań nowoczesności” Uniwersytet Warszawski_
  
Te studia (poza tym, że są fantastyczną przygodą dla uczestniczek) wypuściły już kilkadziesiąt absolwentek, które w całej Polsce na rozmaitych polach działają na rzecz upowszechniania czytelnictwa.
  
Zgłasza Agnieszka Dobrowolska, Warszawa

_  Fundacja Centrum Edukacji Obywatelskiej_
  
„Czytam sobie w bibliotece” to pomysł na promocję czytelnictwa skierowany do najmłodszych czytelników – dzieci w wieku 5-8 lat. 900 bibliotek na terenie całego kraju otrzymało komplet dziewięciu książek z serii „Czytam sobie” Wydawnictwa Egmont wraz ze scenariuszami do zajęć z dziećmi oraz materiałami promocyjnymi. Na podstawie tych materiałów bibliotekarze zorganizowali zajęcia, na których dzieci w twórczy sposób interpretują literaturę korzystając z takich form jak wyrazu jak film, animacja, plastyka czy teatr. Dzięki naszemu projektowi bibliotekarki i bibliotekarze zdobywają nowe narzędzia, umiejętności i wiedzę do prowadzenia zajęć animacyjnych wokół literatury, biblioteki wzbogaciły swoje księgozbiory i stały się miejscem aktywności lokalnej, dzieci natomiast zdobyły i rozwinęły nowe umiejętności, a przede wszystkim zaczęły kojarzyć czytanie z przyjemnością.
  
Zgłasza Fundacja Centrum Edukacji Obywatelskiej, Warszawa

_  Małgorzata Ast, Dyrektorka Biblioteki Publicznej Gminy Stare Miasto_
  
Małgorzata Ast jest bibliotekarką, która mając do dyspozycji bardzo ograniczone zasoby potrafiła zorganizować i przeprowadzić bardzo rozbudowane i zróżnicowane działania na rzecz czytelnictwa dzieci i młodzieży.

Małgorzata Ast w zawodzie bibliotekarza pracuje od 1987 roku, a od czerwca 2001 pełni funkcję Dyrektora Biblioteki Publicznej Gminy Stare Miasto. Aby przybliżyć pracę bibliotekarza szerszemu gronu osób pracujących w zawodzie bibliotekarza dziecięcego zorganizowała dla kolegów i koleżanek z powiatu konińskiego i ościennych seminaria i szkolenia: „Kształtowanie osobowości młodego czytelnika – zaszczyt i obowiązek Bibliotekarza”, „Tworzenie questów” oraz współorganizowała wraz z Miejską Biblioteka Publiczną w Koninie, Powiatową Biblioteką Publiczną w Turku i Państwową Wyższą Szkołą Zawodową w Koninie trzy seminaria poświęcone opornemu czytelnikowi oraz najlepszym książkom wydanym dla najmłodszych czytelników w ostatnim dwudziestoleciu. Prelegentami wykładów były wybitne osobowości świata nauki i kultury: dr Weronika Kostecka, prof. Joanna Papuzińska, prof. Grzegorz Leszczyński, Joanna Olech, Elżbieta Krygowska-Butlewska, Piotr Rybczyński.

Ukończone studia bibliotekarskie oraz udział w licznych szkoleniach organizowanych przez Wojewódzką Bibliotekę Publiczną i Centrum Animacji Kultury w Poznaniu pozwalają Pani M. Ast na skuteczne aplikowanie o pozabudżetowe środki finansowe na działalność biblioteki w ramach programu Patriotyzmu Jutra nadzorowanego przez Muzeum Historii Polski oraz programów operacyjnych zarządzanych przez Instytut Książki ogłaszanych przez Ministerstwo Kultury i Dziedzictwa Narodowego mających na celu promocję literatury i czytelnictwa. „Cykl imprez promujących aktywne uczestnictwo w kulturze na terenie gminy Stare Miasto”, „W świecie książek Astrid Lindgren” – organizacja konkursów: czytelniczego i plastycznego o zasięgu międzypowiatowym, „Książka dobra na wszystko” – cykl spotkań autorskich promujących czytelnictwo wśród dzieci i młodzieży z gminy Stare Miasto, „Książka, wielka heca, którą wszystkim się poleca” &#8211; promocja literatury i piśmiennictwa kulturalnego, „Ziemia konińska – historia zaklęta w legendach”, „Czytanie nie szkodzi zdrowiu, a…”, „Nie taka książka straszna”, „Jazda do książki”, „Czytaj! nie pytaj” – to tylko część projektów na które Pani Ast skutecznie ubiegała się o dofinansowanie. Łącznie w latach 2007-2014 było ich aż 12, co stanowi duży sukces jeżeli weźmie się pod uwagę, że miejscem pracy pani Małgorzaty jest biblioteka wiejska, do niedawna funkcjonująca w ponad 100-letnim budynku bez bieżącej wody oraz odpowiedniego metrażu.

Poprzez liczne spotkania z autorami książek dla dzieci i młodzieży (mury biblioteki gościły Wandę Chotomską, Piotra Rychla, Ewę Chotomską, Joannę Olech, Annę Onichimowską, Grzegorza Kasdepke, Izabelę Klebańską, Joannę Papuzińską, Martę Fox, Ewę Nowak, Grzegorza Gortata, Barbarę Kosmowską…) promuje czytelnictwo dzieci i młodzieży nie tylko na terenie Gminy Stare Miasto ale również powiatu konińskiego oraz gmin ościennych.

W maju 2015 roku Biblioteki Publicznej Gminy Stare Miasto została przeniesiona do nowego budynku, nastąpiło oficjalne otwarcie nowej siedziby oraz nadanie jej imienia prof. Joanny Papuzińskiej.

Na jej budowę pozyskano dofinansowanie w ramach Programu Wieloletniego Kultura + Priorytetu „Biblioteka + Infrastruktura bibliotek”. M. Ast nie tylko zdobyła dodatkowe fundusze na inwestycję ale również przejęła odpowiedzialność nad budową – była jej głównym inwestorem.

Aktywna działalność na rzecz regionu oraz promowanie wiedzy o gminie zaowocowała konkursem na legendę o powiecie konińskim oraz konkursem plastycznym na ilustracje do legendy z terenu powiatu konińskiego. Podsumowaniem było wydanie katalogu z nagrodzonymi pracami konkursowymi. Nad projektami patronat objął wójt gminy Stare Miasto oraz starosta powiatu konińskiego.

W Bibliotece zostały przeprowadzone liczne warsztaty dla najmłodszych: warsztaty papiernicze (przeprowadzone przez Jagodę Krajewską), papierniczo-drukarskie (przeprowadzone przez Drukarnię Papieru Czerpanego Flawiusz Pietrzyk), literacko-plastyczne (z Elizą Piotrowską &#8211; na ich zakończenie została wydana książeczka z wierszami oraz ilustracjami stworzonymi przez uczestników zajęć a tematem przewodnim były miejscowości Gminy Stare Miasto, warsztaty z Piotrem Rychlem i Ewą Wosik oraz Roksaną Jędrzejewską &#8211; Wróbel) oraz dziennikarskie z Krzysztofem Koziołkiem. Odbyły się również liczne Noce w Bibliotece.

W Bibliotece Publicznej Gminy Stare Miasto organizowane są wystawy i wernisaże. Czytelnicy mogli obejrzeć między innymi prace lokalnej malarki Pani Zofii Kurpiewskiej, wystawę „ Astrid Lindgren o życiu i twórczości”, wystawę fotograficzną prac dzieci z kółka fotograficznego funkcjonującego przy Szkole Podstawowej im. gen. Józefa Bema, wystawę ilustracji polskich malarzy, grafików i rysowników „Korczak i jego dzieło” , wystawę „Pieśń ujdzie cało” &#8211; Polskie pieśni patriotyczne w ilustracji oraz cyklicznie co roku &#8222;Książka Roku &#8211; Nagroda Polskiej Sekcji IBBY&#8221; w kategorii ilustracji książkowej.

Od lat, jako dyrektor biblioteki, Pani Małgorzata Ast zdobywa wyróżnienia i nagrody za propagowanie czytelnictwa, działalność na rzecz powiatu konińskiego oraz wyróżnienia i nagrody w konkursach wojewódzkich i krajowych:

&#8211; tytuł honorowy „Zasłużony dla Powiatu Konińskiego” ,

&#8211; w ogólnopolskim konkursie na najbardziej aktywną bibliotekę 2007 organizowanym przez Polską Izbę Książki biblioteka otrzymała tytuł „Mistrz Promocji Czytelnictwa”,

&#8211; statuetkę „Animator Kultury” na X Gali Powiatu Konińskiego,

&#8211; odznaczenie „Zasłużony dla Kultury Polskiej”,

&#8211; tytuł honorowy „Zasłużony dla Powiatu Konińskiego” dla Biblioteki Publicznej Gminy Stare Miasto,

&#8211; przyznano HIT Wielkopolski 2009 dla Biblioteki Publicznej Gminy Stare Miasto w kategorii Edukacja, Kultura i Sport,

&#8211; w ogólnopolskim konkursie na najbardziej aktywną bibliotekę 2009 organizowanym przez Stowarzyszenie Bibliotekarzy Polskich i Polską Izbę Książki biblioteka zajęła III miejsce w konkursie Mistrz Promocji Czytelnictwa 2009,

&#8211; Biblioteka Publiczna Gminy Stare Miasto otrzymała „Certyfikat jakości” rekomendowany przez Przegląd Koniński,

&#8211; w ogólnopolskim konkursie na najbardziej aktywną bibliotekę 2010 organizowanym przez Stowarzyszenie Bibliotekarzy Polskich biblioteka otrzymała wyróżnienie „Mistrz Promocji Czytelnictwa”,

&#8211; Kariatyda dla Animatora Kultury przyznana przez Centrum Animacji i Kultury w Koninie,

&#8211; biblioteka, pod przewodnictwem Pani dyrektor, ustanowiła również rekord Polski w kategorii „Najwięcej autorów książek dla dzieci czytających bajki jednocześnie” angażując w zadanie 7 autorów i 525 słuchaczy.

BIORĄC POD UWAGE WSZYSTKIE WYMIENIONE WYŻEJ ZASŁUGI I OSIĄGNIĘCIA P. DYREKTOR MAŁGORZATY AST Z PEŁNYM PRZEKONANIEM ZGŁASZAM JĄ JAKO KANDYDATKĘ DO NAGRODY PS IBBY W KATEGORII „UPOWSZECHNIANIE CZYTELNICTWA”
  
Zgłosił Michał Zając, członek IBBY

_  Fundacja „Jasne Strony”_
  
Fundacja działa na rzecz rozwoju czytelnictwa dzieci i młodzieży niepełnosprawnej wzrokowo oraz dzieci ze sprzężeniami. Praca z podopiecznymi fundacji jest szczególnie trudna ze względu na niepełnosprawność beneficjentów a przede wszystkim z powodu braku dostosowanych materiałów czytelniczych (książek o powiększonym druku i brajlowskich). Dostępne książki dla niewidomych i słabo widzących dostosowują tylko treść, pozbawione są szalenie istotnych dla małego czytelnika ilustracji. Ich brak pozbawia niepełnosprawnych pełnej przyjemności obcowania z książką w porównaniu widzącym czytelnikiem. Książki wytwarzane przez Fundacje zaspokajają potrzeby zarówno niewidomych jak i widzących (zawsze pojawia się tekst w czarno druku) „Cieszą łapki i oczy – np. niewidomej siostry i widzącego brata, dają szanse na wspólne czytanie. Działania Fundacji propagują działalność na rzecz niewidomych i słabo widzących.

Fundacja jest pierwszą i jedyną w Polsce wytwórnią własnoręcznie wykonanych książek dotykowych przeznaczonych dla małych czytelników z inwalidztwem wzroku. Specyfika przygotowanych książek na wielozmysłowe podanie zawartych w nich treści, rozbudza zainteresowanie literatura dziecięcą. Innowacyjność oddziaływań Fundacji to też nieodpłatne wypożyczanie książek czytelnikom z całej Polski. Fundacja zaspokaja potrzeby swoich podopiecznych poprzez różnorodne działania integracyjno-edukacyjne. Przyznanie tej nagrody pomysłodawczyni założonej Fundacji Pani Bożenie Kazanowskiej byłoby uhonorowaniem ogromnych starań w tworzeniu unikalnych książek powstających z potrzeby serca i tworzonych z ogromna pasją.
  
Zgłosiły Małgorzata Białek, Gabriela Walenta-Czerniejewska, Aldona Kałkus, Piaski

_  Miejska Biblioteka Publiczna Łódź – Bałuty Filia nr 2_
  
Miejska biblioteka Publiczna Łódź-Bałuty Filia nr 2, ul. Łagiewnicka 118c zgłasza cykl zajęć prowadzonych w czasie wakacji, zatytułowanych „Na nudę – dobra książka”. Do zajęć wybrano książkę z literatury pięknej dla dzieci w wieku 9-12 lat Pawła Wakuły pt. „Jagiełło pod … prysznicem: opowieści o władcach Polski”. Za każdym razem w trakcie spotkań czytany był wybrany rozdział przedstawiający jednego z władców. Tekst zawarty w książce autor prezentuje w sposób dowcipny i trafiający do wyobraźni młodego słuchacza. Wśród uczestników spotkań spowodował on duże zainteresowanie historia naszej ojczyzny. Zajęcia przeprowadzono również z wykorzystaniem mapy polski, na której zaznaczano dzielnice i miejscowości występujące w tekście. Niektórzy zainspirowani usłyszanym fragmentem rysowali własne portrety władców. Po tym cyklu tak przeprowadzonych zajęć, dzieci zrozumiały, ze tekst literacki może zostać wykorzystany na różne sposoby i zachęcać do sięgnięcia po inne książki o tematyce historycznej … i nie tylko.
  
Zgłosiła Mirosława Chaba, kierownik Biblioteki

Zaproszenie_KR2015