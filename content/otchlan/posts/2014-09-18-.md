---
title: Pokojowa Nagroda Gustava Heinemanna przyznana!
author: admin
type: post
date: -001-11-30T00:00:00+00:00
draft: true
url: /?p=2153
categories:
  - Aktualności

---
26 września 2014 w Instytucie Polskim w Düsseldorfie odbędzie się uroczystość przyznania **Pokojowej Nagrody Gustava Heinemanna** (Gustav-Heinemann-Friedenspreis) przez panią Minister ds. Rodziny, Dzieci, Młodzieży, Kultury i Sportu Nadrenii Północnej Westfalii, Utę Schäfer.

Uroczystość ma podwójny polski akcent, ponieważ tegorocznymi laureatami są polscy autorzy i artyści, zaś tematem nagrodzonej książki jest życie i dzieło Janusza Korczaka. **Adam Jaromir (autor i wydawca), Gabriela Cichowska (ilustratorka) i Dorota Nowacka (graficzka)** zostaną nagrodzeni za książkę **&#8222;Ostatnie przedstawienie panny Esterki&#8221; / &#8222;Fräulein Esthers letzte Vorstellung&#8221;**, która ukazała się nakładem niemieckeigo wydawnictwa Gimpel w 2014 roku. Książka opisuje życie Janusza Korczaka i jego podopiecznych w Domu Sierot w Getcie Warszawskim. Książka, podejmujaca temat wojny w głęboko poruszający sposób, została bardzo dobrze przyjęta przez młodych czytelników, do których jest adresowana, przez środowisko pedagogów oraz rodziców. Również niemiecka prasa zwróciła szczególną uwagę na &#8222;Fräulein Esthers letzte Vorstellung”, zamieszczając liczne pozytywne recenzje (m.in. FAZ, Die Zeit, Süddeutsche Zeitung, Jüdiche Allgemeine).

Nagroda Gustav-Heinemann-Friedenspreis jest przyznawana od 1983 roku przez kraj związkowy Nadrenii Północnej Westfalii za szczególne zasługi w szerzeniu tolerancji i myśli pokojowej wśród dzieci i młodzieży. Uhonorowanie tą nagrodą polskich autorów i ilustratorów jest wydarzeniem niezwykle ważnym dla polskiej literatury, szczególnie w kontekscie przypadającej w tym roku 75 rocznicy wybuchu II wojny światowej. Uroczystość organizuje Centrum Edukacji Politycznej kraju zwiazkowego Nadrenii Północnej Westfalii (Landeszentrale für politische Bildung), w tym roku po raz pierwszy w kooperacji z Instytutem Polskim w Düsseldorfie.