---
title: OGŁASZAMY KONKURS KSIĄŻKA ROKU 2017 POLSKIEJ SEKCJI IBBY
author: Tomasz Osadowski
type: post
date: 2017-05-30T06:46:17+00:00
url: /?p=4177
categories:
  - Aktualności

---
Polska Sekcja IBBY już po raz 29. ogłasza doroczny konkurs Książka Roku Polskiej Sekcji IBBY.

Konkurs Książka Roku 2017 Polskiej Sekcji IBBY został dofinansowany ze środków Ministra Kultury i Dziedzictwa Narodowego.

<img class="alignnone size-medium wp-image-2693" src="http://www.ibby.pl/wp-content/uploads/2015/12/mkidn_01_cmyk-200x200.jpg" alt="" width="200" height="200" srcset="http://www.ibby.pl/wp-content/uploads/2015/12/mkidn_01_cmyk-200x200.jpg 200w, http://www.ibby.pl/wp-content/uploads/2015/12/mkidn_01_cmyk-100x100.jpg 100w, http://www.ibby.pl/wp-content/uploads/2015/12/mkidn_01_cmyk-600x600.jpg 600w, http://www.ibby.pl/wp-content/uploads/2015/12/mkidn_01_cmyk.jpg 1323w" sizes="(max-width: 200px) 100vw, 200px" />

Nagrody pieniężne w konkursie w 70% sponsoruje firma Lotos Poligrafia- Sp. z o.o.

<img class="alignnone size-full wp-image-4181" src="http://www.ibby.pl/wp-content/uploads/2017/05/lotos_logo.jpg" alt="" width="250" height="150" srcset="http://www.ibby.pl/wp-content/uploads/2017/05/lotos_logo.jpg 250w, http://www.ibby.pl/wp-content/uploads/2017/05/lotos_logo-150x90.jpg 150w" sizes="(max-width: 250px) 100vw, 250px" />

Mamy przyjemność poinformować, że jurorami w konkursie są :

&#8211; jury literackie – Irena Bolek-Wiącek (przewodnicząca), Weronika Kostecka, Katarzyna Slany;

&#8211; jury graficzne – Krystyna Rybicka  (przewodnicząca), Jacek Friedrich, Jakub Woynarowski.

Laureata w kategorii  upowszechnianie czytelnictwa wyłoni Zarząd Główny PS IBBY spośród osób lub instytucji nominowanych przez  honorową Kapitułę, w skład której wchodzą zwycięzcy kategorii upowszechnianie czytelnictwa w konkursach Książka Roku Polskiej Sekcji IBBY w latach 2014-2016.

Prosimy o zapoznanie się z Regulaminem tegorocznej edycji  konkursu: <a href="http://www.ibby.pl/wp-content/uploads/2017/05/REGULAMIN_KONKURSU_KR_2017_PS-IBBY.pdf" target="_blank" rel="noopener noreferrer">REGULAMIN_KONKURSU_KR_2017_PS IBBY</a>

Pobierz formularz zgłoszeniowy: [FORMULARZ ZGŁOSZENIOWY DO KONKURSU KSIĄŻKA ROKU 2017 POLSKIEJ SEKCJI IBBY_m][1]

Zapraszamy do udziału w konkursie.

I do zobaczenia w grudniu 2017 r. na uroczystej gali konkursowej, kiedy  ogłosimy  tegorocznych laureatów.

* * *

&nbsp;

**REGULAMIN KONKURSU KSIĄŻKA ROKU POLSKIEJ SEKCJI IBBY – EDYCJA 2017 R.**

  1.  **Organizator**

Organizatorem konkursu _Książka Roku 2017  Polskiej Sekcji IBBY, _zwanego dalej w Regulaminie _Konkursem_, jest Stowarzyszenie Przyjaciół Książki dla Młodych (Polska Sekcja IBBY) z siedzibą w Warszawie, KRS nr 0000164995, zwane dalej w  Regulaminie _Organizatorem_.

Konkurs stanowi kontynuację konkursów organizowanych przez Organizatora corocznie od 1988 roku.

Jego celem jest promocja wartościowej literacko i graficznie książki dla dzieci i młodzieży oraz uhonorowanie osoby lub instytucji za zasługi na polu upowszechniania czytelnictwa .

Konkurs jest dofinansowany przez Ministra Kultury i  Dziedzictwa Narodowego w ramach programu _Promocja Literatury i Czytelnictwa_, priorytet _Promocja Czytelnictwa_.

Nagrody pieniężne w Konkursie przyznawane są dzięki sponsorowi – LOTOS POLIGRAFIA Sp. z o.o. w Warszawie.

<ol start="2">
  <li>
    <strong> Zasady</strong>
  </li>
</ol>

W Konkursie nagradzani są żyjący rodzimi twórcy i propagatorzy czytelnictwa.

Organizator przyznaje nagrody główne w trzech kategoriach.

1) Nagroda literacka – dla pisarza/pisarki/autorów tekstów opublikowanych po raz pierwszy w okresie listopad 2016 r. – październik 2017 r. W tej kategorii przyznaje się dwie równorzędne nagrody:

&#8211; za książkę dla dzieci;

&#8211; za książkę dla młodzieży.

2) Nagroda graficzna – dla twórcy/twórczyni/twórców autorskich książek obrazkowych oraz dla ilustratora/ilustratorki/autorów ilustracji opublikowanych po raz pierwszy w okresie listopad 2016 r. –październik 2017 r., przy czym tekst towarzyszący ilustracjom może być zarówno wznowieniem jak i przekładem z języka obcego. W tej kategorii przyznaje się dwie równorzędne nagrody:

&#8211; za książkę obrazkową;

&#8211; za ilustracje i koncepcję graficzną.

3) Nagroda za  upowszechnianie  czytelnictwa – dla osoby fizycznej lub instytucji, która w okresie od listopada 2016 r. do października 2017 r. działała wyjątkowo aktywnie na rzecz upowszechniania czytelnictwa i promocji książki dla młodego czytelnika.

Nagrody główne w pierwszych dwóch kategoriach (literacka i graficzna) oraz nagroda za upowszechnianie  czytelnictwa są nagrodami pieniężnymi.

Oprócz wyżej wskazanych nagród głównych Organizator może przyznać honorowe wyróżnienia.

O przyznaniu nagród głównych i wyróżnień w kategorii literackiej i graficznej decyduje niezależne jury powołane przez Organizatora, które kierowało się będzie w szczególności:

  1. W przypadku nagrody literackiej: oryginalnością schematu fabularnego, bogactwem i różnorodnością wykorzystanych środków literackich, oryginalnością i spójnością wykreowanej rzeczywistości, walorami estetycznymi tekstu, istotnością przesłania kierowanego do odbiorcy.
  2. W przypadku nagrody graficznej: walorami narracji plastycznej, złożonym potencjałem interpretacyjnym, artystycznym poziomem ilustracji, spójnością projektu w warstwie designu i typografii, nowatorstwem propozycji.
  3. Nagrodę w  za upowszechnianie czytelnictwa przyznaje Zarząd Główny Organizatora spośród  osób lub instytucji nominowanych przez Kapitułę, w skład której wchodzą laureaci  nagrody  za upowszechnianie czytelnictwa w  konkursach Książka Roku Polskiej Sekcji IBBY w latach 2014-2016 .

** **

<ol start="3">
  <li>
    <strong> Zgłoszenia</strong>
  </li>
</ol>

Do konkursu w kategorii nagroda literacka/nagroda graficzna można zgłaszać książki polskich wydawców wydane w okresie listopad 2016 r. – październik 2017 r.

Wyłączone od uczestnictwa w Konkursie są podręczniki.

Zgłoszenia do poszczególnych kategorii może dokonać:

&#8211; autor (pisarz/pisarka, ilustrator/ilustratorka) książki, której zgłoszenie dotyczy lub

&#8211; wydawca książki, której zgłoszenie dotyczy.

Zaś w kategorii promocja czytelnictwa – wszyscy zainteresowani.

Zgłoszenia dokonuje się na piśmie z wykorzystaniem formularza, który należy pobrać  ze strony <a href="http://www.ibby.pl/?p=4177" target="_blank" rel="noopener noreferrer">www.ibby.pl</a>, a następnie wydrukować, wypełnić i podpisać.

Zgłoszeniom w którejkolwiek z dwóch pierwszych kategorii (nagroda literacka/nagroda graficzna) winno towarzyszyć załączenie 4 (czterech) egzemplarzy zgłaszanej książki. W przypadku, gdy jeden tytuł zgłaszany jest w obu kategoriach, zgłaszający powinien przysłać dwa wypełnione formularze (po jednym dla każdej kategorii) oraz w sumie 8 egzemplarzy książki (po 4 dla każdej kategorii).

Zgłoszenie książki w Konkursie jest równoznaczne z zapewnieniem zgłaszającego, że Organizator z chwilą nagrodzenia autora/ilustratora książki, jego wyróżnienia  lub też nominacji uzyskuje prawo do nieograniczonego w czasie i nieodpłatnego rozpowszechniania okładki książki  oraz ilustracji w nieograniczonej liczbie egzemplarzy w materiałach promujących Konkurs i informujących o jego wynikach w postaci drukowanej oraz w internecie, w szczególności na stronie [www.ibby.pl][2], na planszach  wystawy pokonkursowej  a także podczas targów i wystaw.

Zgłoszenie książki w Konkursie jest jednoznaczne z zapewnieniem Organizatora, że autorzy książki i jego wydawca wyrazili zgodę na treść niniejszego Regulaminu.

Zgłoszenie jest bezpłatne. Organizator nie zwraca kosztów zgłoszenia ani nie odsyła książek nadesłanych na Konkurs.

Zgłoszeń należy dokonywać w terminie do dnia 31 października 2017 r. (decyduje data dotarcia zgłoszenia do adresata) pod adresem:

Multimedialna Biblioteka dla Dzieci i Młodzieży nr XXXI, p. Aleksandra Mostowska , ul. Tyniecka 40 a, 02-621 Warszawa,

z dopiskiem na kopercie „_Konkurs __Książka Roku 2017 POLSKIEJ SEKCJI IBBY  tekst”, _„Konkurs _Książka Roku IBBY 2017 ilustracje” _lub „Konkurs _Książka Roku  2017 POLSKIEJ SEKCJI IBBY upowszechnianie czytelnictwa” _.

<ol start="4">
  <li>
    <strong> Postanowienia końcowe</strong>
  </li>
</ol>

Wydawcy nagrodzonych i wyróżnionych książek uzyskują prawo do nieodpłatnego używania znaku graficznego (logotypu) Konkursu na egzemplarzach nagrodzonych książek oraz w swoich materiałach informacyjnych. W sprawach nieuregulowanych w Regulaminie stosuje się powszechnie przyjmowane zasady.

Regulamin niniejszy został przyjęty przez Zarząd Główny Stowarzyszenia Przyjaciół Książki dla Młodych (Polska Sekcja IBBY) dnia  21  maja 2017 roku.

&nbsp;

&nbsp;

 [1]: http://www.ibby.pl/wp-content/uploads/2017/05/FORMULARZ-ZGŁOSZENIOWY-DO-KONKURSU-KSIĄŻKA-ROKU-2017-POLSKIEJ-SEKCJI-IBBY_m.docx
 [2]: http://www.ibby.pl/