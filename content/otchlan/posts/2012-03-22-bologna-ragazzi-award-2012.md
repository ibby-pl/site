---
title: Bologna Ragazzi Award 2012
author: admin
type: post
date: 2012-03-22T11:33:29+00:00
url: /?p=184
categories:
  - Aktualności

---

  Konkurs Bologna Ragazzi Award jest dla wydawców książek dla dzieci tym czym Złote Palmy czy Oskary dla filmowców. Organizowany od wielu lat przez Bolońskie Targi Książki dla Dzieci to najbardziej prestiżowy konkurs, w którym biorą udział najpiękniejsze książki dla dzieci z całego świata. Międzynarodowe jury ocenia przede wszystkim walory graficzne i edytorskie publikacji.
<!--more-->
W roku 2012 do konkursu zgłoszono ponad 1000 książek z 31 krajów.
Jury przyznało nagrody i wyróżnienia w 5 kategoriach: Fiction, Non Fiction, Opera Prima (dla debiutantów, za odkrycie nowych talentów), New Horizons (sekcja krajów arabskich, Ameryki Łacińskiej, Azji i Afryki) i Digital (aplikacje).
Główną nagrodę w kategorii Non Fiction zdobyła książka pt. &#8222;Wszystko gra&#8221; z tekstem Anny Czerwińskiej-Rydel i w opracowaniu graficznym Marty Ignerskiej, wydana przez Wytwórnię wspólnie z Narodowym Instytutem Fryderyka Chopina.
Wręczenie nagród nastąpi w czasie bolońskich targów – 19 marca 2012.
Jest to drugi tak znaczący sukces Wytwórni w tym konkursie. W 2008 główną nagrodę w kategorii &#8222;poezja&#8221; zdobył tom wierszy Juliana Tuwima &#8222;Tuwim. Wiersze dla dzieci&#8221; w opracowaniu graficznym Anny Niemierko, Moniki Hanulak, Marty Ignerskiej, Gosi Gurowskiej, Agnieszki Kucharskiej-Zajkowskiej, Gosi Urbańskiej i Justyny Wróblewskiej.
Marta Ignerska – absolwentka Akademii Sztuk Pięknych w Warszawie. Specjalizuje się w grafice wydawniczej &#8211; ilustracji i projektowaniu książek, głównie dla dzieci. Jedna z najbardziej utalentowanych graficzek młodego pokolenia. Dla Wytwórni zaprojektowała książki pt. &#8222;Tronik&#8221; Martyny Skibińskiej, &#8222;Babcia robi na drutach&#8221; Uri Orleva i kawałek obsypanego nagrodami &#8222;Tuwim. Wiersze dla dzieci&#8221; Juliana Tuwima
Anna Czerwińska-Rydel &#8211; pisarka, muzyk, pedagog. Autorka książek dla dzieci i młodzieży o tematyce muzycznej, historycznej, społecznej (m.in. &#8222;Tajemnica Matyldy&#8221;, &#8222;Marzenie Matyldy&#8221;, &#8222;Sekretnik Matyldy&#8221;, &#8222;Gwiazdka&#8221;, &#8222;W szarym habicie i czarnym kapturze&#8221; &#8222;Jaśnie Pan Pichon, rzecz o Fryderyku Chopinie&#8221; i.in.). Twórczyni serii &#8222;Posłuchaj mnie, mamo, tato&#8221;. W swoich książkach i opowiadaniach pisze o rodzinie, samotności, potrzebie bliskości, zrozumienia, miłości, a przede wszystkim o muzyce. Na stałe pracuje z dziećmi, młodzieżą i studentami prowadząc zajęcia muzyczne, pedagogiczne oraz terapeutyczne.
Wytwórnia &#8211; istnieje od 2005 roku. Jest niewielkim wydawnictwem specjalizującym się w obrazkowej książce dla dzieci. Promuje najmłodsze pokolenie grafików polskich. Dwukrotny zdobywca międzynarodowej nagrody Bologna Ragazzi Award , Wyróżnienia Honorowego w międzynarodowym konkursie &#8222;Best Designed Books from all over the World 2012&#8221;, wyróżnienia na targach książki w Seulu, wyróżnień i nagród krajowych w konkursie Książka Roku IBBY i Najpiękniejsza Książka Roku PTWK. Książki Wytwórni ukazały się również we Francji, Norwegii, Belgii, Brazylii, Korei Południowej i we Włoszech.
 
<img class="alignleft  wp-image-185" alt="Wszystko Gra" src="http://www.ibby.pl/wp-content/uploads/2013/02/wszystko_gra.jpg" width="180" height="219" srcset="http://www.ibby.pl/wp-content/uploads/2013/02/wszystko_gra.jpg 300w, http://www.ibby.pl/wp-content/uploads/2013/02/wszystko_gra-82x100.jpg 82w, http://www.ibby.pl/wp-content/uploads/2013/02/wszystko_gra-164x200.jpg 164w" sizes="(max-width: 180px) 100vw, 180px" />Tytuł: Wszystko gra<br /> Tekst: Anna Czerwińska-Rydel<br /> Ilustracje i opracowanie graficzne: Marta Ignerska<br /> Redakcja merytoryczna: Marcin Wąsowski<br /> Korekta: Daria Wolska<br /> ISBN 978-83-931412-1-0<br /> Format: 23 x 28 cm<br /> Ilość stron: 36<br /> Oprawa twarda<br /> Dla dzieci 5+<br /> wydawnictwo: Wytwórnia i Narodowy Instytut Fryderyka Chopina
Czy wiecie jakie instrumenty grają w orkiestrze symfonicznej? Jakie tworzą grupy i kto to jest koncertmistrz? Ta książka wprowadzi Was w świat muzyków, ich instrumentów oraz relacji między nimi. Jesteście zaproszeni do sali prób, gdzie poznacie poszczególne instrumenty muzyczne, a także wykonawców. Początkowy chaos dźwiękowy i trudne relacje pomiędzy indywidualnościami, jakimi są artyści, stopniowo przemieniają się w piękną muzykę. A kiedy wchodzi dyrygent&#8230; WSZYSTKO GRA!
Jest to pierwsza książka z edukacyjnej serii muzycznej. Kolejne książki w przygotowaniu: &#8222;Co tu jest grane?&#8221; Anny Czerwińskiej-Rydel, Katarzyny Boguckiej i Anny Niemierko oraz &#8222;Co słychać?&#8221; Anny Czerwińskiej-Rydel i Moniki Hanulak wyjaśniają pojęcia form muzycznych oraz tempa, dynamiki i artykulacji w muzyce.
