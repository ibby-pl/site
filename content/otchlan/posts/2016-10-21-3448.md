---
title: B79 – stoisko PS IBBY na 20. MTK w Krakowie, 27-30 października
author: Tomasz Osadowski
type: post
date: 2016-10-21T14:07:37+00:00
url: /?p=3448
categories:
  - Aktualności

---
**Zapraszamy na 20. Międzynarodowe Targi Książki w Krakowie! ****Targi rozpoczną się 27 października. **

**PS IBBY zaprasza na stoisko B79 oraz na panel dyskusyjny o trendach w książkach dla niedorosłych, który odbędzie się w piątek, 28 października. **<!--more-->

**Czekamy na Was od czwartku do niedzieli!**



**Na stoisku Polskiej Sekcji IBBY będzie można obejrzeć książki nominowane i nagrodzone w konkursie Książka Roku 2015. Ale przede wszystkim będzie można porozmawiać z członkiniami i członkami Stowarzyszenia o literaturze dla dzieci i młodzieży, zasięgnąć rady przed zakupami, podzielić się emocjami z lektury.**

<img class="alignnone size-medium wp-image-2814" src="http://www.ibby.pl/wp-content/uploads/2016/03/15-300x200.jpg" alt="15" width="300" height="200" srcset="http://www.ibby.pl/wp-content/uploads/2016/03/15-300x200.jpg 300w, http://www.ibby.pl/wp-content/uploads/2016/03/15-150x100.jpg 150w, http://www.ibby.pl/wp-content/uploads/2016/03/15-768x513.jpg 768w, http://www.ibby.pl/wp-content/uploads/2016/03/15-800x534.jpg 800w, http://www.ibby.pl/wp-content/uploads/2016/03/15.jpg 984w" sizes="(max-width: 300px) 100vw, 300px" />

**Panel dyskusyjny**

W piątek, 28 października o godz. 13 (sala Praga A) odbędzie się organizowany przez PS IBBY panel dyskusyjny **&#8222;Konkurs Książka Roku 2015 Polskiej Sekcji IBBY &#8211; nowe trendy w polskiej książce dla niedorosłych&#8221;**.

Rozmawiać będą:

  * **prof. UP dr hab. Katarzyna Wądolny-Tatar** &#8211; literaturoznawczyni, kierownik Katedry Poetyki o Teorii Literatury IFP na Uniwersytecie Pedagogicznym w Krakowie. Kieruje również Pracownią Literatury dla Dzieci i Młodzieży IFP UP. Autorka książek: _Metaforyka oniryczna w liryce Młodej Polski_ (2006), _Kołysanka w liryce XX i XXI wieku. Emergencja gatunku literackiego_ (2014). Współredaktorka monografii: _Kamień w literaturze, języku i kulturze_ (2013), _Nowe poetyki miejskie. Z problematyki urbanistycznej w literaturze XX i XXI wieku_ (2015), _Światy dzieciństwa. Infantylizacje w literaturze i kulturze_ (ukaże się w listopadzie 2016) oraz rocznika _Annales Universitatis Paedagogicae Cracoviensis. Studia Poetica_. Napisała ponad pięćdziesiąt artykułów naukowych dotyczących genologii i tropologii literackiej, polskiej poezji XX i XXI wieku, prozy kobiet, utworów dla dzieci i młodzieży (z analizą tekstu i ilustracji), których tematyka wyznacza kręgi jej badawczych zainteresowań.

&nbsp;

  * **Krystyna Rybicka** - historyczka sztuki, bibliotekarka związana z Miejską Biblioteką Publiczną w Lublinie i KUL w Lublinie. Zajmuje się problemami kreacji przestrzeni w sztuce XX wieku i abstrakcją geometryczną. Napisała na ten temat rozprawę doktorską na KUL, której obrona zaplanowana jest koniec listopada br. Od 33 lat związana z Miejską Biblioteka Publiczną i prowadzoną tam Galerią 31. Od 2013 organizatorka Ośrodka Książki Obrazkowej OKO w Lublinie,  kolekcji najciekawszych wydarzeń artystycznych ostatniej dekady w książce dla dzieci, ale również ksiażek archiwalnych, ze szczególną uwagą położoną na Polską Szkołę Ilustracji. W ramach OKO zorganizowała wystawy takich artystów, jak: Maria Ekier, Grażka Lange, Marta Ignerska, Krystyna Lipka-Sztarbałło, Romana Romanyszyn, Andrij Łesiv, Bohdan Butenko, Józef Wilkoń, Zdzisław Witwicki, Piotr Fąfrowicz. Publikuje w &#8222;Rymsie&#8221;. W latach 2012-2015 jurorka graficzna w konkursie &#8222;Książka Roku&#8221; Polskiej Sekcji IBBY.

&nbsp;

  * **dr Katarzyna Slany** &#8211; literaturoznawczyni w Instytucie Pedagogiki Przedszkolnej i Szkolnej w Uniwersytecie Pedagogicznym w Krakowie. Zajmuje się polską i zagraniczną literaturą dziecięcą i młodzieżową; autorka artykułów o literaturze dla dzieci i młodzieży oraz książki _Groza w literaturze dziecięcej. Od Grimmów do Gaimana_. Obecnie prowadzi badania z zakresu grozy, sytuacji granicznych, feminizmów i animal studies w literaturze dziecięcej oraz feministycznych retellingów baśni i literacko-kulturowych biografii bohaterów dziecięcych.

&nbsp;

**<a href="http://event.targi.krakow.pl/pl/strona-glowna/targi/targi/20-miedzynarodowe-targi-ksiazki-w-krakowie/o-targache7cf7f.html" target="_blank">Więcej informacji o Targach</a>**

&nbsp;

## 

&nbsp;

## 

## 

&nbsp;