---
title: Słupska Wiosna Literacka
author: Magda Kremer
type: post
date: 2014-04-12T19:00:45+00:00
url: /?p=1980
categories:
  - Aktualności

---
Polska Sekcja IBBY patronuje XXI SŁUPSKIEJ WIOŚNIE LITERACKIEJ, której organizatorem jest Pedagogiczna Biblioteka Wojewódzka.

Słupska Wiosna Literacka jest cyklem spotkań autorskich, kierowanych do dzieci, młodzieży, nauczycieli, bibliotekarzy i wychowawców Słupska i regionu. Od dwudziestu lat wpisana do kanonu imprez kulturalnych odbywających się w naszym regionie, aktywnie promuje czytelnictwo i piękną, wartościową literaturę.

W tym roku, w dniach 12-16 maja 2014, po raz dwudziesty pierwszy organizuje spotkania autorskie ze znanymi literatami, krytykami, rysownikami z kraju i regionu.

 

Wśród zaproszonych gości są Wanda Chotomska, Ewa Chotomska, Emilia Kiereś, Barbara Kosmowska, Jolanta Nitkowska-Węglarz, Daniel Odija, Joanna Olech, Marcin Pałasz i Mariola Pryzwan.

 

 

