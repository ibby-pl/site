---
title: Żegnamy Wandę Chotomską
author: Michał Zając
type: post
date: 2017-08-04T09:31:00+00:00
url: /?p=4281
categories:
  - Aktualności

---
2 sierpnia zmarła w Warszawie Wanda Chotomska. Znakomita pisarka, poetka, autorka książek dla dzieci, audycji radiowych i telewizyjnych, scenariuszy do filmów krótkometrażowych i sztuk teatralnych. Była członkinią honorową Polskiej Sekcji IBBY.

Debiutowała w 1949 r. na łamach „Świata Młodych”. Razem z Mironem Białoszewskim pod pseudonimem „Wanda Miron” publikowała wiersze w &#8222;Świerszczyku&#8221;.

W 1958 r. ukazał się jej pierwszy tomik wierszy „Tere-fere” (wznowiony niedawno przez wydawnictwo Muza w serii „Muzeum Książki Dziecięcej poleca”).

Spod jej pióra wyszły m.in. „Pan Motorek”, „Panna Kreseczka”, „Kurczę blade”, „Dzieci pana Astronoma&#8221;, „Klucze do jelenia&#8221;, „Drzewo z czerwonym żaglem”, „Leonek i lew”, „Dziesięć bałwanków”, „Pięciopsiaczki&#8221;, „Remanent”, „Muzyka pana Chopina&#8221; czy „Muzyka pana Szymanowskiego&#8221;. Wymyśliła słynne postaci telewizyjnej dobranocki „Jacek i Agatka”.

W 1969 r. Chotomska otrzymała przyznawany przez dzieci Order Uśmiechu, którego sama była pomysłodawczynią.

W 1976 roku jej książka „Drzewo z czerwonym żaglem” została wpisana na międzynarodową Listę Honorową IBBY, a w 2003 r. otrzymała za całokształt twórczości Medal Polskiej Sekcji IBBY.

<img class="alignnone size-medium wp-image-4282" src="http://www.ibby.pl/wp-content/uploads/2017/08/chotomska_autograf-300x200.jpg" alt="" width="300" height="200" srcset="http://www.ibby.pl/wp-content/uploads/2017/08/chotomska_autograf-300x200.jpg 300w, http://www.ibby.pl/wp-content/uploads/2017/08/chotomska_autograf-150x100.jpg 150w, http://www.ibby.pl/wp-content/uploads/2017/08/chotomska_autograf.jpg 640w" sizes="(max-width: 300px) 100vw, 300px" />