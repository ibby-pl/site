---
title: Patronat PS IBBY – „Wielka przygoda” na Rabka Festival 2017
author: Tomasz Osadowski
type: post
date: 2017-06-29T06:13:26+00:00
url: /?p=4221
categories:
  - Aktualności

---
**IV edycja Międzynarodowego Festiwalu Literatury Dziecięcej Rabka Festival 2017, któremu patronuje Polska Sekcja IBBY, odbędzie się w dniach 12-15 lipca. Temat przewodni 64 literackich wydarzeń dla dzieci i dorosłych, które odbędą się w ciągu tych 4 dni to „wielka przygoda”.**

<img class="alignnone size-medium wp-image-4223" src="http://www.ibby.pl/wp-content/uploads/2017/06/Rabka-2017_logo_ok-200x200.jpg" alt="" width="200" height="200" srcset="http://www.ibby.pl/wp-content/uploads/2017/06/Rabka-2017_logo_ok-200x200.jpg 200w, http://www.ibby.pl/wp-content/uploads/2017/06/Rabka-2017_logo_ok-100x100.jpg 100w, http://www.ibby.pl/wp-content/uploads/2017/06/Rabka-2017_logo_ok-768x768.jpg 768w, http://www.ibby.pl/wp-content/uploads/2017/06/Rabka-2017_logo_ok-600x600.jpg 600w" sizes="(max-width: 200px) 100vw, 200px" />

Wśród gości: Moni Nilsson ze Szwecji, Alexander Steffensmeier z Niemiec, Sigute Chlebinskaite i Kristina Norvilaite z Litwy oraz czołowi polscy twórcy: Anna Czerwińska-Rydel, Emilia Dziubak, Barbara Gawryluk, Piotr Karski, Barbara Kosmowska, Rafał Kosik, Radosław Krzyżowski, Marcin Szczygielski, Tomasz Samojlik, Dorota Segda, Agnieszka Stelmaszyk, Adam Wajrak, Łukasz Wierzbicki, Agnieszka Wolny-Hamkało i wielu innych.

W programie wystawy, filmy, warsztaty i spotkania autorskie, literackie gry terenowe, piwnica literackich zagadek i wielkie czytanie książek w wykonaniu znanych aktorów w Parku  Zdrojowym.

Festiwalowe wydarzenia ogarną całe uzdrowisko i zaangażują wszystkie lokalne instytucje: bibliotekę, teatry, muzea, kino, amfiteatr, szkoły, sanatoria, a nawet Podhalańską Grupę GORP. Wtajemniczeni przyjaciele festiwalu (a ich liczba jest już spora) wiedzą, jak wspaniałe warsztaty przygotowują miejscowi artyści i z miesięcznym wyprzedzeniem się na nie zapisują (w tym roku zapisy rozpoczynamy 19 czerwca – prowadzone są telefonicznie (18 26 77 449) i mailowo (<rabkabiblioteka@wp.pl>) przez Miejską Bibliotekę Publiczną w Rabce-Zdroju, druga tura zapisów – dla przyjezdnych, rozpocznie się 9 lipca). W planach między innymi warsztaty lalkarskie, animacji poklatkowej, lepienia z gliny, barwienia tkanin, frotażu, gry na dziwnych instrumentach, tworzenia smoków – a wszystko inspirowane utworami literackimi. Bo ideą  Rabka Festival jest poszukiwanie nowoczesnych, nieoczywistych  dróg, które pozwalają ludziom, zwłaszcza tym najmłodszym i nieprzekonanym, dotrzeć do książki.

**W jeden z festiwalowych dni (14 lipca) planowany jest całodzienny cykl prezentacji przeznaczonych specjalnie dla dorosłych – bibliotekarzy, nauczycieli i rodziców. Wybitni praktycy i eksperci mówić będą o nietypowych formach promocji czytelnictwa, o fantastyce, grach, komiksach, aplikacjach mobilnych, różnych formach warsztatów czytelniczych oraz o  tym, jak za granicą zachęca się dzieci do czytania.**

Festiwalowi goście zawitają również do dzieci w szpitalach, które są partnerami przedsięwzięcia: Uniwersyteckiego Szpitala Dziecięcego w Krakowie-Prokocimiu (z dziećmi spotkają się Tomasz Samojlik, Łukasz Wierzbicki, Alexander Steffensmeier  i Kristina Norvilaite)  oraz Instytutu Gruźlicy i Chorób Płuc w Rabce.

Wstęp na wszystkie wydarzenia jest wolny, jedynie warsztaty obowiązują wcześniejsze zapisy. Dokładny program znajduje się na stronie <a href="http://www.rabkafestival.pl/" target="_blank" rel="noopener noreferrer">www.rabkafestival.pl</a>.

Pobierz szczegółowy program: [Rabka. Program][1]

 [1]: http://www.ibby.pl/wp-content/uploads/2017/06/Rabka.-Program.pdf