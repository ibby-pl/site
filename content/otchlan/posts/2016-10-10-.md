---
title: Stoisko i panel dyskusyjny PS IBBY na 20. Międzynarodowych Targach Książki w Krakowie
author: Tomasz Osadowski
type: post
date: -001-11-30T00:00:00+00:00
draft: true
url: /?p=3445
categories:
  - Aktualności

---
 

**Zapraszamy na 20. Międzynarodowe Targi Książki w Krakowie!**

**Targi  rozpoczną się 27 października i potrwają cztery dni. PS IBBY zaprasza na stoisko B79 oraz na panel dyskusyjny o trendach w książkach dla niedorosłych, który odbędzie się w piątek. ****Czekamy na Was od czwartku do niedzieli!**

** ****Na stoisku Polskiej Sekcji IBBY będzie można obejrzeć książki nominowane w konkursie Książka Roku 2015. Ale przede wszystkim będzie można porozmawiać z członkiniami i członkami Stowarzyszenia o literaturze dla dzieci i młodzieży, zasięgnąć rady przed zakupami, podzielić się emocjami z lektury. **

## 

**Panel dyskusyjny**

## **W piątek, 28.10, od g. 13 w Sali Praga A odbędzie się organizowany przez nas panel dyskusyjny: „**Konkurs _Książka Roku 2015_ Polskiej Sekcji IBBY – nowe trendy w polskiej książce dla niedorosłych”. Rozmawiać będą:

## prof. UP dr hab.  Katarzyna Wądolny-Tatar – literaturoznawczyni, profesor nadzwyczajny w Katedrze Poetyki i Teorii Literatury IFP w Uniwersytecie Pedagogicznym w Krakowie, kierownik tej katedry. Kieruje także Pracownią Literatury dla Dzieci i Młodzieży IFP UP. Autorka książek: _Metaforyka oniryczna w liryce Młodej Polski_ (2006), _Kołysanka w liryce XX i XXI wieku. Emergencja gatunku literackiego_ (2014). Współredaktorka wieloautorskich monografii: _Kamień w literaturze, języku i kulturze_ (2013), _Nowe poetyki miejskie. Z problematyki urbanistycznej w literaturze XX i XXI wieku_ (2015), _Światy dzieciństwa. Infantylizacje w literaturze i kulturze_ (ukaże się w listopadzie 2016) oraz rocznika „Annales Universitatis Paedagogicae Cracoviensis. Studia Poetica”. Napisała ponad pięćdziesiąt naukowych artykułów dotyczących genologii i tropologii literackiej, polskiej poezji XX i XXI wieku, prozy kobiet, utworów dla dzieci i młodzieży (z analizą tekstu i ilustracji), których tematyka wyznacza kręgi jej badawczych zainteresowań.

  * Krystyna Rybicka &#8211; historyczka sztuki. bibliotekarka związana z Miejską Biblioteką Publiczną w Lublinie i KUL w Lublinie. Zajmuje się problemami kreacji przestrzeni w sztuce XX wieku i abstrakcją geometryczną. Napisała na ten temat rozprawę doktorską na KUL, której obrona zaplanowana jest koniec listopada br. Od 33 lat związana z Miejską Biblioteka Publiczną i prowadzoną tam Galerią 31. Od 2013 organizatorka Ośrodka Książki Obrazkowej OKO w Lublinie – kolekcji najciekawszych wydarzeń artystycznych ostatniej dekady w książce dla dzieci, ale również książek archiwalnych, ze szczególną uwagą położoną na Polską Szkołę Ilustracji. W ramach OKO zorganizowała wystawy takich artystów, jak: Maria Ekier, Grażka Lange, Marta Ignerska, Krystyna Lipka-Sztarbałło, Romana Romanyszyn, Andrij Łesiv, Bohdan Butenko, Józef Wilkoń, Zdzisław Witwicki, Piotr Fąfrowicz. Publikuje w &#8222;Rymsie&#8221;. W latach 2012-2015 jurorka graficzna w konkursie &#8222;Książka Roku&#8221; Polskiej Sekcji IBBY.
  *  **dr Katarzyna Slany**: literaturoznawczyni w Instytucie Pedagogiki Przedszkolnej i Szkolnej w Uniwersytecie Pedagogicznym w Krakowie. Zajmuje się polską i zagraniczną literaturą dziecięcą i młodzieżową; autorka artykułów o literaturze dla dzieci i młodzieży oraz książki „Groza w literaturze dziecięcej. Od Grimmów do Gaimana”. Obecnie prowadzi badania z zakresu grozy, sytuacji granicznych, feminizmów i animal studies w literaturze dziecięcej oraz feministycznych retellingów baśni i literacko-kulturowych biografii bohaterów dziecięcych.

## 

<a href="http://event.targi.krakow.pl/pl/strona-glowna/targi/targi/20-miedzynarodowe-targi-ksiazki-w-krakowie/o-targache7cf7f.html" target="_blank">Więcej informacji o Targach</a>

