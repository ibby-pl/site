---
title: Salon Ciekawej Książki dla dzieci
author: admin
type: post
date: 2013-01-22T22:54:21+00:00
url: /?p=71
categories:
  - Aktualności

---

  <a href="http://www.ibby.pl/wp-content/uploads/2013/02/sciana_ilustratorow.jpg" rel="lightbox[71]"><img class="alignleft size-thumbnail wp-image-72" alt="Ściana ilustratorow" src="http://www.ibby.pl/wp-content/uploads/2013/02/sciana_ilustratorow-120x100.jpg" width="120" height="100" srcset="http://www.ibby.pl/wp-content/uploads/2013/02/sciana_ilustratorow-120x100.jpg 120w, http://www.ibby.pl/wp-content/uploads/2013/02/sciana_ilustratorow-240x200.jpg 240w, http://www.ibby.pl/wp-content/uploads/2013/02/sciana_ilustratorow.jpg 640w" sizes="(max-width: 120px) 100vw, 120px" /></a>Od 7 do 9 grudnia, w Łodzi, podczas Salonu Ciekawej Książki &#8222;Poza Rozkładem&#8221; i &#8222;Kamienica 56&#8221; starały się przekonać i zachęcić do „Widzenia Więcej”. Projekt dotyczący współczesnej książki dla dzieci sprawił, że stosunkowo młode targi książki w Łodzi wyglądały intrygująco i inaczej, a to co &#8222;dla dzieci&#8221; budziło zainteresowanie i &#8222;poważnych&#8221; dorosłych. Salon Ciekawej Książki objety był patronatem Polskiej Sekcji IBBY.
<!--more-->
Podczas otwarcia II Salonu Ciekawej Książki, 7 grudnia, ogłoszone zostały wyniki konkursu Książka Roku 2012. Wszyscy odwiedzający mogli obejrzeć wystawę poświęconą nagrodzonym ksiażkom i twórcom.
Jednym z ważnych wydarzeń była Ściana Ilustratorów &#8211; blisko 40 nadesłanych plansz udowadniających, że obraz (nawet dla dziecka) przyciąga, skupia, snuje swoją opowieść. Zamiarem kuratorek wystawy: M. Sęk, K.Szpilkowskiej było, aby Ściana Ilustratorów stała się swego rodzaju agorą dla tych, których rynek wydawniczy często traktuje jako &#8222;rękę do wynajęcia&#8221;. Dla odwiedzających Ściana okazała się atrakcją i impulsem do pomyślenia inaczej o roli ilustracji i jej narzędziach.
<a href="http://www.ibby.pl/wp-content/uploads/2013/02/sciana2.jpg" rel="lightbox[71]"><img class="alignright size-medium wp-image-73" alt="Wiedzieć więcej..." src="http://www.ibby.pl/wp-content/uploads/2013/02/sciana2-133x200.jpg" width="133" height="200" srcset="http://www.ibby.pl/wp-content/uploads/2013/02/sciana2-133x200.jpg 133w, http://www.ibby.pl/wp-content/uploads/2013/02/sciana2-66x100.jpg 66w, http://www.ibby.pl/wp-content/uploads/2013/02/sciana2-400x600.jpg 400w, http://www.ibby.pl/wp-content/uploads/2013/02/sciana2.jpg 427w" sizes="(max-width: 133px) 100vw, 133px" /></a>Bliską sąsiadką Ściany Ilustratorów była wystawa książek „WIDZĘ WIĘCEJ – CZYTAM, OGLĄDAM, TWORZĘ…”. Znalazły się książki polskich wydawnictw, dbających o poziom merytoryczny i estetyczny swoich publikacji, a przede wszystkim – podsuwających dziecku i dorosłemu pomoc, którą można wykorzystać w edukacji stawiającej na kreatywność i nieszablonowość. Pokazywane książki przełamują formułę &#8222;podręcznika&#8221;, a z wykorzystaniem przeróżnych narzędzi (literackich, językowych i graficznych) pomagają dorosłemu prowadzić dziecko przez różne zagadnienia i problemy świata. Wystawa &#8222;Widzieć więcej&#8221; była także pomyślana jako przestrzeń dla dzieci (intrygujące od-czytania książek!) i miejsce na rozmowy dla rodziców, nauczycieli, bibliotekarek i bibliotekarzy.
Podobno największą książką na Salonie Ciekawej Książki był „Labirynt: Wielka księga o książkach.”. To artystyczna instalacja, autorstwa Katarzyny Szpilkowskiej, adresowana była dla najmłodszych, których podstawą badania świata jest jego testowanie, dotykanie, manipulowanie i eksperymentowanie. Bez zbędnych słów otwierała oczy, co to znaczy, że dziecko z książką działa, odkrywa i tworzy .
Ważną częścią wydarzeń projektu „Widzieć więcej” była część warsztatowa. Spotkania z dziećmi w praktyce pokazywały do jakich działań punktem wyjścia może być książka&#8230; Jak obraz w książce może znaczyć, co można z nim zrobić i jak przełożyć go na doświadczanie przez dziecko&#8230; Okazuje się, że ograniczenie kolorów i narzędzi (ten &#8222;niebezpieczny&#8221; czarny kolor!), zabawa kształtami i rozmowy o uczuciach mogą być mocno inspirujące&#8230;
„Widzieć więcej” to także działania edukacyjne adresowane do dorosłych &#8211; w tym panel dyskusyjny: Widzieć Więcej – Edukacja a współczesna książka dla dzieci. Jego celem było skłonienie nauczycieli, bibliotekarek i rodziców do otwarcia się na możliwości, jakie podsuwają współczesne publikacje, zwłaszcza książki obrazowe. Ważne i inspirujące było wystąpienie Krystyny Lipki-Sztarbałło i jej opowieści o powstawaniu &#8222;Dokąd iść? Mapy mówią do nas&#8221; (wydawnictwo Entliczek), książki której prelegentka jest współautorką i pomysłodawczynią koncepcji graficznej. Tłumaczyła ona, jak poszczególne elementy książki obrazowe są nośnikami znaczeń w książce i narzędziami do nawiązywania kontaktu z odbiorcą.
Dla osób, które zastanawiają się jak pracować z dziećmi z książką obrazową istotnym punktem było spotkanie z nauczycielką z przedszkola montessoriańskiego, Mirosławą Walczak. Powiedziała ona kilka ważnych prawd o naturze spotkania dziecka z książką obrazową i sposobie partnerskiego traktowania go jako odbiorcy. Jak mówiła wydawczyni, Magda Kłos-Podsiadło, to dorośli boją części książek dla dzieci, zwłaszcza książek obrazowych. Dla najmłodszych obraz jest tym medium, które najłatwiej i najszybciej nawiązuje kontakt z czytelnikiem, wciąga go w swój świat i zachęca do poszukiwania &#8211; wcale nie tak prostego &#8211; znaczeń (to refleksja Krystyny Lipki-Sztarbałło).
Odwiedzający Salon Ciekawej Książki mieli możliwość zobaczenia wystawy „Myślące książki” – prac Iwony Chmielewskiej, z trzech, niepublikowanych w Polsce książkach obrazowych, a także przekonać się, podczas spotkania z autorką, jak wygląda jej koncepcja splatania słowa i obrazu.
Organizatorzy wydarzeń: Stowarzyszenie „Kamienica 56” i „Poza Rozkładem” dziękują prelegentkom, ilustratorom, wydawcom, którzy zdecydowali się wziąć udział w projekcie „Widzieć Więcej” oraz Iwonie Chmielewskiej za możliwość wypożyczenia prac na wystawę.
