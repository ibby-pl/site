---
title: Festiwal Literatury dla Dzieci – podsumowanie
author: Tomasz Osadowski
type: post
date: 2017-06-18T08:14:02+00:00
url: /?p=4201
categories:
  - Aktualności

---
Polska Sekcja IBBY po raz kolejny objęła patronatem Festiwal Literatury dla Dzieci – podsumujmy zatem jego wiosenną odsłonę!

**Trzy miasta, 17 festiwalowych dni i ponad siedemdziesięciu gości. W ponad 100 wydarzeniach wzięło udział blisko siedem tysięcy dzieci. **

<img class="alignnone size-medium wp-image-4204" src="http://www.ibby.pl/wp-content/uploads/2017/06/barbara_gawryluk_fot.dawid_.prz¦ůda-300x200.jpg" alt="" width="300" height="200" srcset="http://www.ibby.pl/wp-content/uploads/2017/06/barbara_gawryluk_fot.dawid_.prz¦ůda-300x200.jpg 300w, http://www.ibby.pl/wp-content/uploads/2017/06/barbara_gawryluk_fot.dawid_.prz¦ůda-150x100.jpg 150w, http://www.ibby.pl/wp-content/uploads/2017/06/barbara_gawryluk_fot.dawid_.prz¦ůda-768x512.jpg 768w, http://www.ibby.pl/wp-content/uploads/2017/06/barbara_gawryluk_fot.dawid_.prz¦ůda-800x533.jpg 800w" sizes="(max-width: 300px) 100vw, 300px" />

To były dni pełne emocji, dobrej zabawy i najlepszej literatury dla dzieci, a program festiwalu w Warszawie, Gdańsku i Krakowie szczelnie wypełniły spotkania literackie, warsztaty (nie tylko plastyczne), a także koncerty, spektakle teatralne, wystawy, gry miejskie i pikniki.

Gośćmi wiosennej odsłony Festiwalu Literatury dla Dzieci byli między innymi **Sarah Forbes,** **Antjie Krog i Martin Widmark, **a także rodzimi autorzy na czele z **Jackiem Cyganem, Barbarą Gawryluk, Roksaną Jędrzejewską-Wróbel, Andrzejem Maleszką, Marianną Oklejak, prof. Joanną Papuzińską, Marcinem Szczygielskim, Adamem Wajrakiem, Wojciechem Widłakiem i Józefem Wilkoniem**. Warsztaty plastyczne poprowadzili między innymi **Katarzyna Bogucka, Aleksandra Cieślak, Małgorzata Gurowska, Anna Kaszuba-Dębska, Tomasz Minkiewicz, Ula Palusińska, Grażyna Rigall, Joanna Rusinek i Ifi Ude**.

Tegoroczne czytanki przed zachodem słońca były ukłonem w stronę chłopców. W rolę ambasadorów czytania, prócz **prezydentów festiwalowych miast **oraz **Henryki Krzywonos**, wcielili się panowie, których nazwiska na co dzień nie są kojarzone z literaturą dla dzieci, ba, z książkami w ogóle. Byli to między innymi powstaniec warszawski **Włodzimierz Dusiewicz**, mistrz kierownicy **Krzysztof Hołowczyc**, spadochroniarz **Leszek Mańkowski**, rugbiści z drużyny **Seahawkes Gdynia**, wiking **Jarl Jomsborg Einar** oraz krakowscy aktorzy **Radosław Krzyżanowski i Krzysztof Piątkowski**.

Festiwalowi towarzyszyły również **wystawy**. W Warszawie można było między innymi zobaczyć prace **Emilii Dziubak**, w Gdańsku – pokonkursową wystawę **JASNOWIDZE, TRZY/MAM/KSIĄŻKI oraz **plenerową wystawę **_Co to właściwie jest demokracja_ **Equipo Plantel/Marta Pina, a w Krakowie **_Lodorosty i Bluszczary_** &#8211; prezentującą twórczość poetycką dla dzieci Jerzego Ficowskiego i _Co to właściwie jest demokracja_.

Były też **spektakle**. W Warszawie w ramach Festiwalu Literatury dla Dzieci można było zobaczyć fragmenty przedstawienia **„W pogoni za bajką”** Teatru Rampa, w Gdańsku – prapremierę **„Turbanu Mistrza Mansura”** w Teatrze Miniatura, a w Sopocie **„Licho nie śpi”** Teatru Uszytego.

Festiwalowi Literatury dla Dzieci towarzyszy konkurs dla Najlepszej Polskiej Książki dla Dzieci. Od tego roku przyznawane są dwie **Nagrody im.** **Ferdynanda Wspaniałego**: ta przyznawana przez Kapitułę Konkursu trafiła do **Karola „KaeRela” Kalinowskiego za „Kościsko”** (Kultura Gniewu), a Nagroda Czytelników do **Barbary Caillot-Dubus i Aleksandry Karkowskiej za &#8222;Na Giewont się patrzy&#8221;** (Oficyna Wydawnicza Oryginały). Fundatorem nagrody jest Krakowskie Biuro Festiwalowe, operator programu Kraków Miasto Literatury UNESCO. Tytuły zwycięskich książek poznaliśmy na Gali Nagrody w Krakowie, którą uświetnił koncert **Budyń Julka Tuwima** &#8211; czyli rockowe i żywiołowe parafrazy poezji Juliana Tuwima w wykonaniu m.in. **Jacka „Budynia” Szymkiewicza z POGODNO i Czesława Mozila**.

A to wciąż nie wszystko, co działo się w trakcie Festiwalu Literatury dla Dzieci 2017 w Warszawie, Gdańsku i Krakowie. W programie znalazła się również **gra miejska** _Od stóp do głowy, _**olimpiada gier podwórkowych**, spacery literackie, widowisko narracyjne i konferencja naukowa dla nauczycieli i bibliotekarzy _Nowocześnie o starociach. _

Wiosenna odsłona Festiwalu Literatury dla Dzieci rozpoczęła się 16 maja w Warszawie, następnie od 30 maja do 3 czerwca gościła w Gdańsku a zakończyła się 11 czerwca w Krakowie. Natomiast już teraz zapraszamy do **Poznania** na jesienną odsłonę Festiwalu Literatury dla Dzieci, który potrwa od **3 do 7 października**. Swój udział potwierdzili m.in. **Åsa Lind, Grzegorz Kasdepke, Marcin Szczygielski, Andrzej Maleszka, Jacek Cygan, Emilia Dziubak i Grażyna Bąkiewicz**.

Więcej informacji na stronie: <http://fldd.pl/2017/> oraz Facebooku: <https://www.facebook.com/FestiwalLiteraturyDlaDzieci/>.

<img class="alignnone size-medium wp-image-4205" src="http://www.ibby.pl/wp-content/uploads/2017/06/budyä_julka_tuwima_fot.dawid_.prz¦ůda-300x200.jpg" alt="" width="300" height="200" srcset="http://www.ibby.pl/wp-content/uploads/2017/06/budyä_julka_tuwima_fot.dawid_.prz¦ůda-300x200.jpg 300w, http://www.ibby.pl/wp-content/uploads/2017/06/budyä_julka_tuwima_fot.dawid_.prz¦ůda-150x100.jpg 150w, http://www.ibby.pl/wp-content/uploads/2017/06/budyä_julka_tuwima_fot.dawid_.prz¦ůda-768x512.jpg 768w, http://www.ibby.pl/wp-content/uploads/2017/06/budyä_julka_tuwima_fot.dawid_.prz¦ůda-800x533.jpg 800w" sizes="(max-width: 300px) 100vw, 300px" /> <img class="alignnone size-medium wp-image-4211" src="http://www.ibby.pl/wp-content/uploads/2017/06/jacek_cygan_fot.dawid_.prz¦ůda-300x200.jpg" alt="" width="300" height="200" srcset="http://www.ibby.pl/wp-content/uploads/2017/06/jacek_cygan_fot.dawid_.prz¦ůda-300x200.jpg 300w, http://www.ibby.pl/wp-content/uploads/2017/06/jacek_cygan_fot.dawid_.prz¦ůda-150x100.jpg 150w, http://www.ibby.pl/wp-content/uploads/2017/06/jacek_cygan_fot.dawid_.prz¦ůda-768x512.jpg 768w, http://www.ibby.pl/wp-content/uploads/2017/06/jacek_cygan_fot.dawid_.prz¦ůda-800x533.jpg 800w" sizes="(max-width: 300px) 100vw, 300px" /> <img class="alignnone size-medium wp-image-4205" src="http://www.ibby.pl/wp-content/uploads/2017/06/budyä_julka_tuwima_fot.dawid_.prz¦ůda-300x200.jpg" alt="" width="300" height="200" srcset="http://www.ibby.pl/wp-content/uploads/2017/06/budyä_julka_tuwima_fot.dawid_.prz¦ůda-300x200.jpg 300w, http://www.ibby.pl/wp-content/uploads/2017/06/budyä_julka_tuwima_fot.dawid_.prz¦ůda-150x100.jpg 150w, http://www.ibby.pl/wp-content/uploads/2017/06/budyä_julka_tuwima_fot.dawid_.prz¦ůda-768x512.jpg 768w, http://www.ibby.pl/wp-content/uploads/2017/06/budyä_julka_tuwima_fot.dawid_.prz¦ůda-800x533.jpg 800w" sizes="(max-width: 300px) 100vw, 300px" /><img class="alignnone size-medium wp-image-4208" src="http://www.ibby.pl/wp-content/uploads/2017/06/andrzej_maleszka_fot_bartosz_banka-300x200.jpg" alt="" width="300" height="200" srcset="http://www.ibby.pl/wp-content/uploads/2017/06/andrzej_maleszka_fot_bartosz_banka-300x200.jpg 300w, http://www.ibby.pl/wp-content/uploads/2017/06/andrzej_maleszka_fot_bartosz_banka-150x100.jpg 150w, http://www.ibby.pl/wp-content/uploads/2017/06/andrzej_maleszka_fot_bartosz_banka-768x513.jpg 768w, http://www.ibby.pl/wp-content/uploads/2017/06/andrzej_maleszka_fot_bartosz_banka-800x534.jpg 800w, http://www.ibby.pl/wp-content/uploads/2017/06/andrzej_maleszka_fot_bartosz_banka.jpg 1600w" sizes="(max-width: 300px) 100vw, 300px" />

 

