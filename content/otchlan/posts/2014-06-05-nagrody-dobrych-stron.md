---
title: Nagrody „Dobrych Stron”
author: admin
type: post
date: 2014-06-05T12:45:48+00:00
url: /?p=2094
categories:
  - Aktualności

---

  <a href="http://www.ibby.pl/wp-content/uploads/2014/06/na_wysokiej_gorze.jpg" rel="lightbox[2094]"><img class="alignleft wp-image-2095 size-medium" src="http://www.ibby.pl/wp-content/uploads/2014/06/na_wysokiej_gorze-148x200.jpg" alt="na_wysokiej_gorze" width="148" height="200" srcset="http://www.ibby.pl/wp-content/uploads/2014/06/na_wysokiej_gorze-148x200.jpg 148w, http://www.ibby.pl/wp-content/uploads/2014/06/na_wysokiej_gorze-74x100.jpg 74w, http://www.ibby.pl/wp-content/uploads/2014/06/na_wysokiej_gorze.jpg 370w" sizes="(max-width: 148px) 100vw, 148px" /></a>Prestiżowa nagroda, ufundowana przez Prezydenta Wrocławia Rafała Dutkiewicza, trafiła w tym roku do Wydawnictwo Miejskiego Posnania. Jury spośród pięciu nominowanych tytułów wybrało wydaną w Poznaniu książkę „Na wysokiej górze” Krystyny Miłobędzkiej i Iwony Chmielewskiej.
<!--more-->
Jury doceniło tę książkę za wypełnioną liryzmem kompozycję literacko-plastyczną, która nie tylko uwrażliwia na piękno słowa i obrazu, lecz także we wspaniały sposób pobudza wyobraźnię, oszczędnymi środkami budując bogate w skojarzenia uniwersum.


  &#8211; <em>Kilka zdań z pewnością nie wystarczy, aby oddać ogrom piękna i mądrości, które stało się naszym udziałem podczas czytania i oglądania tej książki. O książkach często mówi się, że są magiczne. Przyznam, że to określenie pasuje do tej książki znakomicie. Jest to dzieło dwóch niezwykłych, uzupełniających się artystek. Artystki słowa i artystki obrazu. Nie zawahałabym się nazwać tej książki wybitną</em> – mówiła podczas wręczenia nagrody przewodnicząca jury, Ewa Gruda.
<a href="http://www.ibby.pl/wp-content/uploads/2014/06/chusta_babci.jpg" rel="lightbox[2094]"><img class="alignright wp-image-2096 size-medium" src="http://www.ibby.pl/wp-content/uploads/2014/06/chusta_babci-154x200.jpg" alt="chusta_babci" width="154" height="200" srcset="http://www.ibby.pl/wp-content/uploads/2014/06/chusta_babci-154x200.jpg 154w, http://www.ibby.pl/wp-content/uploads/2014/06/chusta_babci-77x100.jpg 77w, http://www.ibby.pl/wp-content/uploads/2014/06/chusta_babci.jpg 386w" sizes="(max-width: 154px) 100vw, 154px" /></a>Niespodzianką okazała się Nagroda Specjalna Jury, którą członkowie komisji postanowili przyznać Wydawnictwu Zakamarki za książkę „Chusta babci”, której autorką jest Szwedka Åsa Lind wraz z Joanną Hellgren.
Pierwsze miejsce w konkursie na najlepszą książkę dla dzieci, przyznaną w ramach Festiwalu Literatury dla Dzieci zajęła książka Renaty Piątkowskiej, „Wszystkie moje mamy” z wydawnictwa Literatura. Ta książka zwyciężyła też w konkursie Empiku „Przecinek i Kropka”. „Wszystkie moje mamy” to książka wpisująca się w serię książek <a href="http://www.ibby.pl/wp-content/uploads/2014/06/wszystkie_moje_mamy.jpg" rel="lightbox[2094]"><img class="alignleft wp-image-2097 size-medium" src="http://www.ibby.pl/wp-content/uploads/2014/06/wszystkie_moje_mamy-142x200.jpg" alt="wszystkie_moje_mamy" width="142" height="200" srcset="http://www.ibby.pl/wp-content/uploads/2014/06/wszystkie_moje_mamy-142x200.jpg 142w, http://www.ibby.pl/wp-content/uploads/2014/06/wszystkie_moje_mamy-71x100.jpg 71w, http://www.ibby.pl/wp-content/uploads/2014/06/wszystkie_moje_mamy.jpg 355w" sizes="(max-width: 142px) 100vw, 142px" /></a>opowiadających dzieciom o wojnie. Mały chłopczyk, bohater tej historii, bierze nas za rękę i prowadzi za druty warszawskiego getta. Autorka pokazuje nam wojnę widzianą oczami dziecka, a rzadko patrzymy na nią z tej perspektywy. W książce pojawia się postać Ireny Sendlerowej, która uratowała od zagłady dwa i pół tysiąca dzieci. Czy można piękniej przeciwstawić się złu? „<em>Nie tylko w czasach wojny, ale także w czasach pokoju, na co dzień pomagajmy sobie bezinteresownie, z myślą, że po to się urodziliśmy</em>” – powiedziała Irena Sendlerowa. I takie jest przesłanie tej książki.
