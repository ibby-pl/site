---
title: Prezentacja Listy Honorowej IBBY 2016
author: Tomasz Osadowski
type: post
date: 2016-09-12T18:17:47+00:00
url: /?p=3351
categories:
  - Aktualności

---
Na tegorocznym 35. Międzynarodowym Kongresie IBBY w Nowej Zelandii zaprezentowano ponad 170 książek, które narodowe sekcje IBBY zgłosiły na Listę Honorową IBBY 2016.<!--more-->

<pre>Zobacz prezentację Listy Honorowej IBBY 2016 podczas 35. Kongresu IBBY: 
<a href="https://www.youtube.com/watch?v=wRpSt6hw1iI&feature=youtu.be" target="_blank">https://www.youtube.com/watch?v=wRpSt6hw1iI&feature=youtu.be
</a>
Poznaj listę: <a href="http://www.ibby.org/1562.0.html" target="_blank">http://www.ibby.org/1562.0.html</a></pre>

Zadaniem IBBY jest nie tylko promowanie dobrej literatury dla młodych, ale także podejmowanie działań, dzięki którym dzieci na całym świecie miały dostęp do dobrych książek. Cele te spełnia m.in. Lista Honorowa IBBY, która powstała w 1964 roku. Wtedy to wpisano na nią pierwsze wartościowe książki, kolejne trafiają na nią co dwa lata. Swoje propozycje zgłaszają sekcje narodowe (IBBY działa w 76 krajach). Poszczególne sekcje typują tytuły, biorąc pod uwagę wysoki poziom literacki i artystyczny, a także uniwersalne przesłanie książki.

Wybór nigdy nie jest łatwy, gdyż trzeba wskazać tylko jeden tytuł (w trzech kategoriach: autor, ilustrator i tłumacz). <a href="http://www.ibby.pl/?page_id=1478" target="_blank">W tym roku Polska Sekcja IBBY zgłosiła na Listę Honorową IBBY książkę Ewy Przybylskiej „Most nad Missisipi”. </a>

Zgłoszone książki prezentowane są podczas Kongresów IBBY. Następnie książki z listy wyruszają w świat &#8211; siedem zestawów jest prezentowanych na targach książek, konferencjach, w bibliotekach, galeriach&#8230; Ta imponująco długa lista (w tym roku trafiło na nią ponad 170 książek) pozwala przyjrzeć się różnym środowiskom, w których dzieci żyją i rosną. Na stałe książki z Listy Honorowej IBBY dostępne są w Międzynarodowej Bibliotece w Monachium (Internationale Jugendbibliothek), Szwajcarskim Instytucie ds. Mediów dla Dzieci i Młodzieży w Zurychu, Centrum Badawczym Książki Dziecięcej BIBIANA w Bratysławie  oraz w IBBY w Tokio i Northwestern University Library w Evanston, Illinois w USA.

Wpisanie na Listę Honorową IBBY jest równoznaczne z poleceniem książki wydawcom z całego świata jako wartościowej do publikacji.

&nbsp;