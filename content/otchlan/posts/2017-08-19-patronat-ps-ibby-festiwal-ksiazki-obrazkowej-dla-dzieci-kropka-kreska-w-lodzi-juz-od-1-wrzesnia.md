---
title: Patronat PS IBBY – Festiwal Książki Obrazkowej dla Dzieci „KROPKA + KRESKA” w Łodzi już od 1 września!
author: Tomasz Osadowski
type: post
date: 2017-08-19T08:19:20+00:00
url: /?p=4300
categories:
  - Aktualności

---
Wraz z Organizatorami zapraszamy do udziału w **1. edycji Festiwalu Książki Obrazkowej dla Dzieci „KROPKA + KRESKA” w Łodzi**. To wyjątkowe święto czytelnicze potrwa aż 17 dni!

Książka obrazkowa stanowi obszar pierwszych kontaktów dziecka ze sztuką. Jest narzędziem wprowadzającym w świat pojęć i emocji. Prezentując i porządkując otaczający świat, rozwija w dziecku wyobraźnię, kształtuje gusta estetyczne i uwrażliwia na sztukę. W Polsce książka obrazkowa to prężnie rozwijający się gatunek twórczości. W ostatnich latach obserwowany jest jego prawdziwy rozkwit. Pojawili się młodzi, wybitni ilustratorzy, powstały nowe wydawnictwa publikujące ambitne i oryginalne książki dla dzieci. Polscy twórcy zaczynają wydawać swoje książki zagranicą i zdobywają międzynarodowe nagrody, w tym te najważniejsze – książkowe Oskary – Bologna Ragazzi Award. Podczas Festiwalu Książki Obrazkowej dla Dzieci „KROPKA + KRESKA” zaprezentujemy książki, które zostały opracowane z wielką dbałością. W interaktywny, przystępny sposób pokażemy prace wyjątkowych ilustratorów: Iwony Chmielewskiej, Joanny Concejo, Małgorzaty Gurowskiej, Katarzyny Boguckiej, Marty Ignerskiej, Aleksandry Cieślak, Agaty Królak, Aleksandry Woldańskiej-Płocińskiej, Magdy Jurek, Marii Dek oraz Macieja Blaźniaka. Pokazując książki piękne, mądre i zabawne, chcemy zainspirować do sięgania po wartościową, ambitną i ciekawą literaturę. Zapraszamy do wspólnej zabawy w świecie książki obrazkowej dla dzieci.
  
<img class="alignnone wp-image-4302 size-full" src="http://www.ibby.pl/wp-content/uploads/2017/08/Festiwal-Książki-Obrazkowej-dla-Dzieci-Kropka-Kreska_Ilustratorzy-zdjęcie-zbiorowe-małe-foto.jpg" alt="" width="702" height="496" srcset="http://www.ibby.pl/wp-content/uploads/2017/08/Festiwal-Książki-Obrazkowej-dla-Dzieci-Kropka-Kreska_Ilustratorzy-zdjęcie-zbiorowe-małe-foto.jpg 702w, http://www.ibby.pl/wp-content/uploads/2017/08/Festiwal-Książki-Obrazkowej-dla-Dzieci-Kropka-Kreska_Ilustratorzy-zdjęcie-zbiorowe-małe-foto-142x100.jpg 142w, http://www.ibby.pl/wp-content/uploads/2017/08/Festiwal-Książki-Obrazkowej-dla-Dzieci-Kropka-Kreska_Ilustratorzy-zdjęcie-zbiorowe-małe-foto-283x200.jpg 283w" sizes="(max-width: 702px) 100vw, 702px" />

KIEDY: 01–17 września 2017

GDZIE: Fabryka Sztuki w Łodzi, ul. Tymienieckiego 3, 90-365 Łódź

KONTAKT:

T: 42 646 88 65

I: <a href="http://www.fabrykasztuki.org/" target="_blank" rel="noopener noreferrer">www.fabrykasztuki.org</a>

E: <info@fabrykasztuki.org>

Link do strony na FB:

<a href="https://www.facebook.com/Festiwal-Ksi%C4%85%C5%BCki-Obrazkowej-dla-Dzieci-Kropka-Kreska-132113757396350/" target="_blank" rel="noopener noreferrer">https://www.facebook.com/Festiwal-Ksi%C4%85%C5%BCki-Obrazkowej-dla-Dzieci-Kropka-Kreska-132113757396350/</a>

Wystawa czynna codziennie w godzinach: 11:00–18:00. Podczas wystawy będzie czynne także stoisko księgarni Małe Książki (<a href="http://maleksiazki.pl/" target="_blank" rel="noopener noreferrer">maleksiazki.pl</a>).

**<u>PROGRAM FESTIWALU:</u>**

<u>**1 września (piątek)**</u>

17:00 – huczne otwarcie festiwalu z toastem wzniesionym prawdziwą, domową lemoniadą (przepis znajdziecie na wystawie!) i wernisaż wystawy. Przyjdźcie koniecznie! Będą niespodzianki dla dużych i małych uczestników wydarzenia!

18:00 – „Bajkowanie piątkowe&#8221; – seans z bajkami i muzyką na żywo. Uwaga wielbiciele „Prosiaczka” Oli Woldańskiej-Płocińskiej – czeka Was nie lada gratka! Prowadzenie: Kalina i Patryk Zakroccy, czyli twórczy duet córeczki i taty.

<u>**2 września (sobota)**</u>

11:00 – „Lokomotywa/ideolo” – warsztaty plastyczno-ideologiczne dla dzieci powyżej 9 roku życia. Prowadzenie: Małgorzata Gurowska i Joanna Ruszta.

16:00 – „Bajkowanie sobotnie&#8221; – seans z bajkami i muzyką na żywo. Uwaga, jeśli obawiacie się powtórki ze spotkania piątkowego – nic bardziej mylnego! Seans oparty jest na innych bajkach niż spotkanie piątkowe. Czekają na Was nowe historie ze świata fantazji i bajki oraz nowa muzyka. Prowadzenie: Kalina i Patryk Zakroccy, czyli twórczy duet córeczki i taty.

<u>**3 września (niedziela)**</u>

11:00 – niedzielny poranek z Małym Teatrem Ilustracji. „Ptasie Historie” – spektakl i warsztaty dla dzieci w wieku 3–6 lat.

<u>**4 września, (poniedziałek)**</u>

11:00 – poniedziałkowy poranek dla przedszkolaków z Małym Teatrem Ilustracji „Ptasie Historie” – spektakl i warsztaty dla dzieci w wieku 3–6 lat.

17:00 – poniedziałkowe popołudnie dla starszaków z Małym Teatrem Ilustracji. „Historia Kamishibai” i „Bajka o Utopcu&#8221; – spektakle i warsztaty dla dzieci w wieku 7–10 lat.

** **<u>**6 września (środa)**</u>

18:00 – bardzo ciekawy wykład pt. „Książka obrazkowa: o czym i dla kogo” dla rodziców, dziadków i nauczycieli, czyli dla wszystkich zainteresowanych tematem dorosłych. Prowadzenie: Magdalena Sikorska.

<u>**7 września (czwartek)**</u>

18:00 – „O symbolach, kobiecości, ciemnym lesie i nowych książkach” – spotkanie z Damami Polskiej Ilustracji Książkowej: Iwoną Chmielewską i Joanną Concejo. Prowadzenie: Anna Mrozińska-Szmajda.

<u>**8 września (piątek)**</u>

17:00 – międzypokoleniowe warsztaty pt. „Jakimi literami powiesz komuś coś miłego?”. Uwaga dzieciaki – bierzcie na warsztaty babcie, dziadków i rodziców! Prowadzenie: Aleksandra Cieślak

<u>**9 września (sobota)**</u>

11.00 – warsztaty „Disco, disco z Koalą Rufusem i Olą Cieślak” dla małych imprezowiczów powyżej 2 roku życia.

<u>**10 września (niedziela)**</u>

16:00 – „Widzieć więcej. O możliwościach książki obrazowej i szansie na nową edukację”. Uwaga, będzie bardzo ciekawie, a warsztat potrwa aż cztery godziny! Prowadzenie: Anna Mrozińska-Szmajda

<u>**12 września (wtorek)**</u>

17:00 – na festiwalu pojawi się… Skrzat Makówka z „poczytanką” pt. „Nie taki wilk straszny, jak go malują”. Ta „poczytanka” najbardziej zainteresuje dzieci w wieku 4–6 lat.

<u>**13 września (środa)**</u>

17:00 – „Duże »ja«”. Prowadzenie: Maria Dek. Zapraszamy dzieciaki w wieku 4–7 lat.

<u>**14 września (czwartek)**</u>

18:00 – Pani Zorro zaprasza na pierwszą lekcję czytania, czyli wykład dla dorosłych pt. „Książki obrazkowe – obrazki dla dzieci?”. Prowadzenie: Monika Obuchow.

<u>**15 września (piątek)**</u>

17:00 – twórcze spotkanie dla przyszłych wydawców „Jak zrobić książkę?”. Prowadzenie: Joanna Guszta. Spotkanie dla dzieci w wieku 4–7 lat.

<u>**16 września (sobota)**</u>

18:00 – Awangardowa dobranocka, czyli „Performatywne czytanie bajek Kołakowskiego z pokazem ilustracji Pawła Pawlaka i muzyką/dźwiękami na żywo”. Prowadzenie: Dorota Porowska i Sebastian Mac.

<u>**17 września (niedziela)**</u>

Skromne zakończenie festiwalu, czyli ostatni moment, aby zwiedzić wystawę.

**Dofinansowano ze środków Ministra Kultury i Dziedzictwa Narodowego oraz ze środków Fundacji PZU.**