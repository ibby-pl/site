---
title: Konkurs „Książka Roku 2015” rozstrzygnięty!
author: Maria Kulik
type: post
date: -001-11-30T00:00:00+00:00
draft: true
url: /?p=2687
categories:
  - Aktualności

---
&nbsp;

Znamy już wyniki dorocznego konkursu  „Książka Roku ”, którego partnerami są Narodowe Centrum Kultury oraz Instytut Książki, a dofinansowano go z funduszy Ministerstwa Kultury i Dziedzictwa Narodowego.

Jury literackie (Irena Bolek, Danuta Świerczyńska – Jelonek i Maciej Skowera) wyróżniło **Zofię Beszczyńską** za _Królową ptaków, _**Zuzannę Orlińską** za książkę _Stary Noe, _**Danutę Parlak **za _Obcego w lesie, _**Joannę Rudniańską** za _Bajkę o wojnie, _**Katarzynę Ryrych** za _Króla_ oraz **Dorotę Wieczorek ** za  _Strachopolis._

Tegorocznymi laureatkami głównych nagród literackich zostały debiutujące w konkursie **Agnieszka Suchowierska** za książkę dla dzieci _Mat i świat_ oraz **Małgorzata Warda** za książkę dla młodzieży _5 sekund do Io._

Jury graficzne (Małgorzata Cackowska, Krystyna Rybicka i Anita Wincencjusz-Patyna) w kategorii książka obrazkowa wyróżniło **Karola Banacha ** za ilustracje do _Bajek _autorstwa Erny Rosenstein, **Grażkę Lange** za koncepcje i opracowanie graficzne _Warszawy_, **Monikę i Adama Świerżewskich** za autorskie opracowanie graficzne _Mmmmm_ oraz **Józefa Wilkonia ** za autorską książkę  _Zbuntowany elektron.._

**       Nagrodę dla ilustratorów Książka Roku 2015** otrzymali **Marianna Oklejak **za autorską książkę obrazkową _Cuda wianki. Polski folklor dla młodszych i starszych _oraz **Paweł Pawlak** za ilustracje i opracowanie graficzne _13 bajek z królestwa Lailonii _Leszka Kołakowskiego.

Nagrodę za upowszechnianie czytelnictwa przyznano **Bożenie Kazanowskiej,** przewodniczącej Fundacji „Jasne strony” za wieloletnie przybliżanie ilustrowanej książki dzieciom niewidomym i słabo widzącym.

&nbsp;

&nbsp;

&nbsp;

&nbsp;