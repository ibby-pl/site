---
title: 3. Targi Książki DOBRE STRONY
author: admin
type: post
date: 2012-05-11T09:44:12+00:00
url: /?p=148
categories:
  - Aktualności

---

  <a href="http://www.ibby.pl/wp-content/uploads/2013/02/dobrestrony.jpg" rel="lightbox[148]"><img class="alignleft size-thumbnail wp-image-149" alt="Dobre Strony" src="http://www.ibby.pl/wp-content/uploads/2013/02/dobrestrony-150x79.jpg" width="150" height="79" srcset="http://www.ibby.pl/wp-content/uploads/2013/02/dobrestrony-150x79.jpg 150w, http://www.ibby.pl/wp-content/uploads/2013/02/dobrestrony-300x159.jpg 300w, http://www.ibby.pl/wp-content/uploads/2013/02/dobrestrony.jpg 530w" sizes="(max-width: 150px) 100vw, 150px" /></a>Jeszcze dwa tygodnie dzielą nas od wielkiej bajkowej parady otwierającej 3. Targi Książek dla Dzieci i Młodzieży DOBRE STRONY. Już w czwartek 24 maja pasjonaci czytania przemaszerują ulicami Wrocławia (start o godz. 11.00 &#8211; pomnik Bolesława Chrobrego, finał – plac Solny przy namiocie targowym) i uroczyście otworzą Targi Książki dla Dzieci i Młodzieży Dobre Strony.
<!--more-->
W bajkowym korowodzie nie zabraknie Bajarzy, Koziołka Matołka z Pacanowa, Kopciuszka, Królewny Śnieżki, Pinokia oraz postaci z komiksów. Dzieci będą mogły wziąć udział w zajęciach teatralnych z Bajarzami – przygotują inscenizację pracy nagrodzonej w konkursie &#8222;A to moja bajka właśnie&#8221;. Efekt ich pracy zostanie zaprezentowany na scenie w sobotę 25-go maja przed namiotem targowym przy placu Solnym. Bajarze poprowadzą również zabawę polegającą na szukaniu skarbów w Rynku. Dzieci będą rozwiązywać zagadki, korzystać z podpowiedzi aktorów przebranych za postaci z bajek, a także wykonywać ciekawe zadania edukacyjne. Grupa artystyczna zajmująca się &#8222;cosplay&#8221; zainscenizuje sceny z komiksów. Młodzież przebierze się za postacie z mangi, anime, filmów i gier wideo. Ich występ połączony będzie z pokazem baśniowej mody. Podczas targów Dobre Strony wystąpią także: szczudlarze, bańkarze oraz artyści zajmujący się artystycznym malowaniem ciała. Szczegółowy program na www.wpdk.pl
 
