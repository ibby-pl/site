---
title: „Tuwim. Wiersze dla dzieci” – wznowienie
author: admin
type: post
date: 2013-11-09T15:00:20+00:00
url: /?p=1312
categories:
  - Aktualności

---

  Właśnie ukazało się wznowienie tego zbioru wierszy, którego pierwsza edycja, z 2007 roku była prawdziwym graficznym przełomem na rynku książek dla dzieci. Wydawnictwo WYTWÓRNIA zaprosiło współpracy najbardziej utalentowane, ale i debiutujące ilustratorki, których świeża i odważna interpretacja klasyka wywołała rewolucję.
Edycja 2013 jest wyjątkowa. Nie jest identyczna z poprzednimi wydaniami. Wydarzeniem bez precedensu na naszym rynku jest publikacja zbioru z pięcioma różnymi okładkami, specjalnie zaprojektowanymi przez pięć ilustratorek. Każdy może wybrać swoją ulubioną.
Wyróżniona w 2007 roku nagrodą specjalną Polskiej Sekcji IBBY książka doczekała się kolejnych, są to m.in.:
* Nagroda główna BolognaRagazzi Award 2008 w kategorii Poezja dla dzieci w międzynarodowym konkursie organizowanym przez Bologna Children’s Book Fair
  * Wyróżnienie Honorowe Biennale Ilustracji BIB 2009 w Bratysławie
  * Wpis na listę Białych Kruków Międzynarodowej Biblioteki Książek dla Dzieci i Młodzieży w Monachium


  <a href="http://www.ibby.pl/wp-content/uploads/2013/11/Tuwim_5.jpg" rel="lightbox[1312]"><img class="alignnone size-medium wp-image-1313" alt="Tuwim" src="http://www.ibby.pl/wp-content/uploads/2013/11/Tuwim_5-300x45.jpg" width="300" height="45" srcset="http://www.ibby.pl/wp-content/uploads/2013/11/Tuwim_5-300x45.jpg 300w, http://www.ibby.pl/wp-content/uploads/2013/11/Tuwim_5-150x22.jpg 150w, http://www.ibby.pl/wp-content/uploads/2013/11/Tuwim_5-800x120.jpg 800w, http://www.ibby.pl/wp-content/uploads/2013/11/Tuwim_5.jpg 1280w" sizes="(max-width: 300px) 100vw, 300px" /></a>
<span style="text-decoration: underline;">Recenzja Joanny Olech</span><br /> Wiersze Tuwima są botanicznym i poetyckim fenomenem &#8211; po 75 latach od premiery pozostają wiecznie zielone. Ale nawet evergreeen potrzebuje efektownej oprawy. I oto siedem młodych ilustratorek postanowiło ulubionemu poecie „uszyć nowy garnitur”. Wiersze swojego dzieciństwa poddały inteligentnej, graficznej obróbce. Ilustratorskimi zabiegami wzmocniły żarty i puenty, podkreśliły tuwimowski wdzięk wierszy i urodę.
Powstała kapitalna książka – przedmiot sztuki.
Każda strona tego tomu jest rebusem i wyzwaniem. Nie ma tu tradycyjnych „malowanek”, ale przemawiają litery i graficzne znaki &#8211; ich szyk, kształt, kolor. Ilustracje wchodzą w interakcję z tekstem, akompaniują poecie. W miejsce poetyckiego „solo” powstają zgrabne, wirtuozowskie duety. Ilustracje damskiego „fanklubu” Tuwima to nowoczesna grafika wysokiej próby. Młode artystki kontynuują tym samym najlepsze tradycje polskiej sztuki edytorskiej.
