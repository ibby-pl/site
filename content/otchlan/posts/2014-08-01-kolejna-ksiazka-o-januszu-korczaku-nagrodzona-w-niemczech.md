---
title: Kolejna książka o Januszu Korczaku nagrodzona w Niemczech!
author: Magda Kremer
type: post
date: 2014-08-01T05:54:25+00:00
url: /?p=2127
categories:
  - Aktualności

---
<a href="http://www.ibby.pl/wp-content/uploads/2014/08/frl_esther_cover_468x600px2.jpg" rel="lightbox[2127]"><img class="alignleft wp-image-2129 size-medium" src="http://www.ibby.pl/wp-content/uploads/2014/08/frl_esther_cover_468x600px2-156x200.jpg" alt="frl_esther_cover_468x600px2" width="156" height="200" srcset="http://www.ibby.pl/wp-content/uploads/2014/08/frl_esther_cover_468x600px2-156x200.jpg 156w, http://www.ibby.pl/wp-content/uploads/2014/08/frl_esther_cover_468x600px2-78x100.jpg 78w, http://www.ibby.pl/wp-content/uploads/2014/08/frl_esther_cover_468x600px2.jpg 468w" sizes="(max-width: 156px) 100vw, 156px" /></a>Autor Adam Jaromir, ilustratorka Gabriela Cichowska i graficzka Dorota Nowacka otrzymali niemiecką nagrodę Gustava Heinemanna za książkę dla młodzieży &#8222;Ostatnie przedstawienie panny Esterki&#8221; opowiadającą o losach Janusza Korczaka.
  
Książka ukazała się w Niemczech w czerwcu zeszłego roku nakładem wydawnictwa Gimpel Verlag dzięki wsparciu finansowemu Instytutu Książki w ramach programu „Korczak”.

Getto Warszawskie, Maj 1942. Minęło półtora roku, odkąd Dom Sierot został zmuszony do przeprowadzenia się na teren „Dzielnicy Żydowskiej“. Biały dom na Krochmalnej, prawo do swobody i własnej przestrzeni, wesołe kolonie letnie w idyllicznej „Różyczce“ – wszystko to jest już odległym wspomnieniem. Korczak, podobnie jak jego współpracownicy, jest zrozpaczony. Jak w tych warunkach zachować spokój? Jak pocieszać, dodawać nadziei? We śnie przychodzi mu pomysł, aby z pomocą panny Esterki wystawić sztukę indyjskiego poety Rabindranatha Tagore’a. Podczas gdy Stary Doktor krąży po getcie w poszukiwaniu pożywienia, jego dzieci uczą się swych ról pod okiem panny Esterki, zapominając o głodzie i chorobie…

www.instytutksiazki.pl