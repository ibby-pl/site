---
title: W służbie książki – nowe partnerstwo IBBY
author: Magda Kremer
type: post
date: 2014-03-09T11:28:25+00:00
url: /?p=1936
categories:
  - Aktualności

---
W 2014 roku &#8211; 12 maja &#8211; mija 650 lat od ustanowienia w akcie fundacyjnym Studium Generale (Uniwersytetu Jagiellońskiego) stacjonariusza, który organizował na uczelni wytwarzanie, udostępnianie i rozprowadzanie ksiąg, pełniąc tym samym funkcje wydawcy, księgarza i bibliotekarza. Tę datę środowisko ludzi książki uznaje za początek swoich dzisiejszych zawodów. Nawiązujemy do królewskiego aktu fundacyjnego, gdyż od tej pory książka jako narzędzie wiedzy i nauki znalazła się w kręgu zainteresowań najwyższej władzy państwowej.

Dla upamiętnienia tej ważnej dla kultury i nauki polskiej rocznicy, Komitet Porozumiewawczy Bibliotekarzy, Księgarzy i Wydawców ogłosił JUBILEUSZOWY ROK 2014 ROKIEM CZYTELNIKA – pod honorowym patronatem Bronisława Komorowskiego, prezydenta RP. Jest to rok wzmożonych i zintegrowanych działań na rzecz wzrostu czytelnictwa oraz poszerzania wiedzy społecznej o książce pod hasłem 650 LAT W SŁUŻBIE KSIĄŻKI.

Polska Sekcja IBBY przystąpiła do udziału w tym projekcie, realizując jeden ze swoich celów statutowych. Więcej na www.sbp.pl/650.

 

