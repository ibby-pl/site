---
title: Warszawskie Targi Książki na Stadionie Narodowym, 22-25 maja 2014.
author: Magda Kremer
type: post
date: 2014-05-04T21:51:08+00:00
url: /?p=2009
categories:
  - Aktualności

---
Po ubiegłorocznym sukcesie z udziałem ponad 60-tysięcznej publiczności, tegoroczne targi przyciągać będą jeszcze ciekawszą ofertą programową i wystawienniczą.
  
Jak co roku na czytelników czekają rabaty, nowości i bestsellery. Organizatorzy spodziewają się ponad 600 wystawców z Polski i 20 innych krajów. Dla gości, którzy targi traktują jako okazję do spotkań z ulubionymi autorami, tegoroczne Warszawskie Targi Książki na Stadionie Narodowym będą nie lada okazją. Organizatorzy zachęcają do śledzenia strony targi-ksiazki.waw.pl, gdzie niebawem pojawi się grafik spotkań autorskich.
  
Warszawskie Targi Książki oferują dzieciom i młodzieży bogaty program zajęć pobudzających zainteresowanie czytaniem a w nim warszawską odsłonę Festiwalu Literatury Dziecięcej i weekendową imprezę pod nazwą Piknik Rodzinny. W czwartek i piątek wiele atrakcyjnych pozycji programowych czeka na zorganizowane grupy dzieci i młodzieży szkolnej. Rejestracja grup za pośrednictwem strony targi-ksiazki.waw.pl.
  
Wszystkich chętnych zapraszamy do zabawy kostiumowej cosplay. Inspiracjami będą postaci z francuskiego komiksu „Asterix i Obelix” oraz Kaczor Donald i  Przyjaciele. Dla autorów najlepszych przebrań przewidziane są atrakcyjne nagrody.
  
W sobotę świętować będziemy 20-lecie magazynu „Kaczor Donald”, a wśród wydarzeń: warsztaty z rysownikiem komiksów Kaczora Donalda – Gianluca Paniello, konkursy i quizy wiedzy.
  
W niedzielę w ramach Festiwalu Literatury Dziecięcej planujemy Zlot fanów Pippi &#8211; Stowarzyszenie niesparowanych skarpet i turniej podnoszenia konia – tu również przewidziane są cenne nagrody i zdjęcia pamiątkowe dla wszystkich dzieci.
  
W targowy weekend we współpracy z Polskim Instytutem Sztuki Filmowej, w specjalnym kinowym namiocie, prezentowane będą adaptacje filmowe z zasobów Filmoteki Szkolnej PISF.
  
Piątek będzie dniem poświęconym książce akademickiej i naukowej. Tego dnia planowany jest, pod patronatem Polskiej Akademii Nauk, cykl wykładów z udziałem najznakomitszych autorytetów PAN &#8211; cenionych popularyzatorów nauki. W ciekawy i przystępny sposób przedstawią swoje osiągnięcia młodzieży szkolnej i wszystkim zainteresowanym gościom targów.
  
Podczas Festiwalu Komiksowa Warszawa będzie można spotkać autorów z Polski i zagranicy, a w strefie autografów otrzymać graficzny upominek od kilkudziesięciu autorów najbardziej poszukiwanych komiksów dla dorosłych, dzieci i młodzieży.
  
Na „konkursową” część programu Warszawskich Targów Książki składa się ponad dwadzieścia prestiżowych przedsięwzięć. Sobota jest już tradycyjnie dniem spotkań autorskich z finalistami (autorami i tłumaczami) Nagrody im. Ryszarda Kapuścińskiego za reportaż literacki.
  
Specjalnie dla uczestników targów z początkiem maja dostępna będzie przyjazna aplikacja do pobrania na telefon. Można będzie sprawdzić aktualny program wydarzeń, harmonogram spotkań z autorami, listę wystawców, plan targów i inne użyteczne informacje. Aplikację przygotował INFOR IT. Do pobrania ze sklepu app store i google play.