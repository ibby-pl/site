---
title: Nowa rekrutacja na studia podyplomowe
author: admin
type: post
date: 2014-06-30T13:37:32+00:00
url: /?p=2113
categories:
  - Aktualności

---
<img class="alignleft wp-image-2114 size-full" src="http://www.ibby.pl/wp-content/uploads/2014/06/podypl.jpg" alt="podypl" width="198" height="194" srcset="http://www.ibby.pl/wp-content/uploads/2014/06/podypl.jpg 198w, http://www.ibby.pl/wp-content/uploads/2014/06/podypl-102x100.jpg 102w" sizes="(max-width: 198px) 100vw, 198px" />Uniwersytet Warszawski serdecznie zaprasza na studia podyplomowe:
  
„LITERATURA I KSIĄŻKA DLA DZIECI I MŁODZIEŻY WOBEC WYZWAŃ NOWOCZESNOŚCI”.

Studia adresowane są do wszystkich, którzy chcą rozszerzyć swoją wiedzę na temat najnowszych trendów rozwojowych literatury i książki dziecięcej w XXI w., sposobów kształtowania postaw proczytelniczych, relacji między książką a nowoczesnymi formami przekazu.
  
Zajęcia uwzględniają perspektywę literaturoznawczą i bibliologiczną, a także psychologiczną, pedagogiczną, metodyczną i socjologiczną. Kładą nacisk na zagadnienia mające zastosowanie praktyczne, umożliwiają więc podniesienie kwalifikacji zawodowych.

Zapraszamy absolwentów różnych kierunków studiów humanistycznych i społecznych oraz osoby zawodowo związane z szeroko pojętą kulturą literacką młodego pokolenia: nauczycieli, bibliotekarzy, pedagogów, pracowników instytucji kulturalnych, dziennikarzy, redaktorów wydawnictw książkowych i czasopism, animatorów kultury.

Zajęcia poprowadzą specjaliści w dziedzinie literatury i książki dziecięcej. Kierownikiem studiów jest prof. Grzegorz Leszczyński.
  
Organizatorami studiów są Wydział Polonistyki oraz Instytut Informacji Naukowej i Studiów Bibliologicznych UW.

REKRUTACJA TRWA!

Szczegółowe informacje oraz dokumenty potrzebne w procesie rekrutacji znajdują się pod adresem: **http://podyplomowestudium.wordpress.com/**
  
Zapraszamy też do odwiedzenia nas na Facebooku.

