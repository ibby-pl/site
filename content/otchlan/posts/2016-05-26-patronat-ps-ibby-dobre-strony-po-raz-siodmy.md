---
title: 'Patronat PS IBBY: DOBRE STRONY po raz siódmy!'
author: Tomasz Osadowski
type: post
date: 2016-05-26T15:30:57+00:00
url: /?p=3176
categories:
  - Aktualności

---
**<a href="http://www.wpdk.pl" target="_blank">Dobre Strony</a> &#8211; Targi Książki dla Dzieci i Młodzieży  odbędą się w dniach 3-5 czerwca 2016 roku we Wrocławiu. Organizatorzy zapraszają do sali wystawienniczej w budynku IASE mieszczącym się przy Hali Stulecia (ul. Wystawowa 1).**

<img class="alignnone size-medium wp-image-3177" src="http://www.ibby.pl/wp-content/uploads/2016/05/getattachmid52721mpid4min1uid89028af9eb444851-142x200.jpg" alt="getattach,mid,52721,mpid,4,min,1,uid,89028af9eb444851" width="142" height="200" srcset="http://www.ibby.pl/wp-content/uploads/2016/05/getattachmid52721mpid4min1uid89028af9eb444851-142x200.jpg 142w, http://www.ibby.pl/wp-content/uploads/2016/05/getattachmid52721mpid4min1uid89028af9eb444851-71x100.jpg 71w, http://www.ibby.pl/wp-content/uploads/2016/05/getattachmid52721mpid4min1uid89028af9eb444851.jpg 155w" sizes="(max-width: 142px) 100vw, 142px" />

<!--more-->

Książki, nowoczesne pomoce naukowe, kreatywne zabawki. Warsztaty artystyczne inspirowane literaturą, spotkania z autorami, wykłady i nagroda za najlepszą książkę wydaną w języku polskim. Siódme Dobre Strony zapowiadają się bardzo ciekawie.

**Fantastycznie otwarcie**

Z okazji siedmiu lat istnienia Dobrych Stron uczniowie z wrocławskich szkół, przebrani za postacie inspirowane literaturą fantasy, otworzą Targi paradą pod hasłem „Fantastyczna siódemka” (3 czerwca o godz. 12).

**Atrakcje dla młodych artystów**

Spośród warsztatów można wybrać m.in. takie, na których tworzone będą broszki z filcu inspirowane wierszami, zakładki do książek, torby i pocztówki z wrocławskimi zabytkami, baśniowe pacynki, literackie maski, wielkoformatowy kolaż przedstawiający zwierzęta z wrocławskiego zoo, a także warsztaty plastyczne nawiązujące do książki **_MAUM. Dom duszy_** Kim Hee-Kyung i Iwony Chmielewskiej. Uczestnicy Targów będą mieli okazję namalować &#8222;zaczytany autoportret&#8221; oraz stworzyć wielki pociąg marzeń i nocny pejzaż Wrocławia.

Uwaga! Na część warsztatów obowiązują zapisy &#8211; <a href="http://www.wpdk.pl/index.php/program-ds/752-program-targow-ksiazki-dobre-strony-2016" target="_blank">warto zapoznać się z programem targów</a>.

**A to moja bajka właśnie&#8230;**

&#8230;czyli ogólnopolski konkurs dla dzieci i młodzieży na napisanie najlepszej bajki lub baśni. Spośród uczniów zgłaszających swoją pracę do konkursu zostają wyłonieni młodzi Bajkopisarze, a ich literackie dzieła zostają wydane wspólnej książce. Wręczenie nagród młodym autorom odbędzie się 4 czerwca, o godz. 13.

**Dobre akcenty dla dorosłych **

Nauczyciele, pedagodzy i rodzice mogą m.in. wziąć udział w:

* wykładzie  **_Cudowne i pożyteczne &#8211; o znaczeniu baśni,_** który wygłosi Jadwiga Wais wykładająca historię filozofii, psychologię medycyny, psychoanalizy &#8211; 3 czerwca, godz. 12

* konferencji na temat wykorzystania beletrystyki anglojęzycznej na lekcjach z dziećmi.

* drużynowej grze miejskiej dla rodziców z dziećmi w wieku od 4 do 13 lat &#8211; codziennie, start przy stoisku firmy Nestor8.

*** **spotkaniach autorskich (Anną Czerwińską-Rydel, Agnieszką Antoniewicz, Magdaleną Zarębską, Magdą Wosik, Nikolą Kucharską, Wiolettą Piasecką, Ewą Kozyrą-Pawlak, Pawłem Pawlak, Robertem Romanowiczem, Michałem Wójcikiem,  Tomaszem Minkiewiczem.

**Nagroda DOBRE STRONY 2016 **

Podczas gali w Ratuszu zostanie ogłoszony **laureat Nagrody DOBRE STRONY ufundowanej przez Prezydenta Wrocławia Rafała Dutkiewicza** &#8211; 3 czerwca, o godz. 19. Nagroda przyznawana jest wydawcy za najlepszą książkę wydaną w języku polskim. W tym roku zgłoszono do konkursu pięćdziesiąt tytułów, z których jury w składzie Ewa Gruda, Anita Wincencjusz-Patyna, Katarzyna Stoparczyk, Jakub Krofta, Piotr Młodożeniec wybrało:

  * ** _Wiersze dla dzieci_****_,_** il. i opr. graf. Małgorzata Gurowska, Monika Hanulak, Marta Ignerska, Agnieszka Kucharska-Zajkowska, Anna Niemierko, Gosia Urbańska-Macias, Justyna Wróblewska, Wytwórnia.
  * **_Ignatek szuka przyjaciela_****, **Paweł Pawlak, Nasza Księgarnia.
  * **_Morze_****, **Ricardo Henriques, André Letria, TAKO.
  * **_Mój Cień_**, Mélanie Rutten, Wytwórnia.
  * **_Bajka o rozczarowanym rumaku Romualdzie, _**Malina Prześluga, i Jaga Słowińska, Tashka.

Więcej o targach na:  <a href="http://www.wpdk.pl" target="_blank">www.wpdk.pl</a>

