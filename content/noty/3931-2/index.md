---
title: Co słychać?
author: Tomasz Osadowski
date: 2016-12-17T18:06:12+00:00

---
  *   Nominacja graficzna 2016

[ **Monika Hanulak**][1]**, Małgorzata Gurowska** _Co słychać?_

Tekst: Anna Czerwińska-Rydel, Wytwórnia, Warszawa 2016, 52 s., oprawa twarda, 235 x 285 mm, ISBN: 978-8364011-20-7, wiek: 5+

Rodzinny przewodnik po muzyce konkretnej. Autorki projektu graficznego rezygnują ze staroświeckich nut, ozdobników i pięciolinii na rzecz nowoczesnego języka grafiki muzycznej. Miękkie, rysunkowe sylwetki bohaterów zanurzone zostają w żywiole geometrycznych struktur wizualizujących podstawowe parametry kompozycji dźwiękowej takie jak tempo, dynamika  i artykulacja. Poruszanie się w egzotycznym na pierwszy rzut oka (i ucha) świecie, ułatwia czytelnikowi słowniczek terminologiczny, w którym poszczególne pojęcia &#8211; za sprawą kolorystycznych kodów &#8211; skojarzone zostały z odmiennymi temperamentami członków rodziny Allegrich. Starając się dowieść środkami wizualnymi tezy, iż &#8222;wszędzie jest muzyka&#8221;, autorki książki wprowadzają odbiorcę również w język abstrakcyjnej sztuki, co czyni tę pomysłową publikację podwójnie wartościową.
[Jakub Woynarowski]

 [1]: http://wytwornia.com/index.php/s/wyniki/k/autor/id/5/ksiazki/monika-hanulak.htm
