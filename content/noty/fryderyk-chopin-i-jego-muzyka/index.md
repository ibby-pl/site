---
title: Fryderyk Chopin i jego muzyka
author: Michał Zając
date: 2013-06-19T19:43:17+00:00

---
 

ilustracje i projekt graficzny Marta Ignerska, tekst Barbara Smoleńska-Zielińska, oprac. typograf. Kasper Skirgajłło-Krajewski, wyd. Narodowy Instytut Fryderyka Chopina, Wydawnictwo Muzyczne Triangiel

26.5&#215;22.5, ISBN 978-83-61142-42-3, s. 256, wiek 10+****


  Bardzo oryginalna propozycja dla młodzieży zainteresowanej tłem twórczości Fryderyka Chopina. Na tle ogromnej liczby publikacji związanych z rocznicą urodzin kompozytora ta książka wyróżnia się pod względem artystycznym, edytorskim i typograficznym. Główna w tym zasługa utalentowanej ilustratorki, ale brawa za odwagę i determinację należą się także autorowi layoutu i wydawcy.
Poważnej, rzeczowej  treści towarzyszą zuchwałe i balansujące na granicy artystycznej prowokacji ilustracje Marty Ignerskiej. Wybór użytych w rysunkach cytatów i wątków („proszę cenzora nie krępować mi ozora&#8221;), sprawia, że zza „spiżowej” postaci Chopina wyziera dowcipny, obdarzony żywą inteligencją człowiek. Użycie śmiałej, na wskroś nowoczesnej ilustracji w kontekście jubileuszowej celebry pozwola dostrzec prywatne, niekoniecznie romantyczne oblicze kompozytora.
Nawet wybór narzędzi ilustratorki jest niestandardowy &#8211; flamaster, ołówek,  długopis… Marta Ignerska atrakcyjnie i nowocześnie odświeża i reinterpretuje znane, wielokrotnie eksploatowane  symbole: wizerunek kompozytora pod wierzbą, przy fortepianie.
Uzasadnienie: za niestandardowe podejście do tematu, odwagę i kreatywność; za wyrafinowany kolor i gest.
WYRÓŻNIENIE GRAFICZNE KSIĄŻKA ROKU 2010
