---
title: Czy można dotknąć tęczy?
author: Michał Zając
date: 2013-06-19T19:13:08+00:00

---
Agata Dudek (ilustracje), tekst Przemysław Wechterowicz, wyd. Endo, s. 24, 246&#215;178, ISBN 978-83-62009-00-8, 2+


  Przemysław Wechterowicz wymyślił książkę złożoną z niecodziennych pytań (jak to tytułowe) i niebanalnych odpowiedzi. Agata Dudek nadała im kształt – kolory, przestrzeń, kreskę. Widać, że świetnie się przy tym bawiła. Teraz wspólne dzieło obojga cieszy oczy i zachęca czytelnika do dopisywania ciągów dalszych – we własnej wyobraźni. Kolory wysmakowane, zarówno czyste i jaskrawe, ale i te przełamane, jakby wyblakłe. Położone płasko i ciekawie skontrastowane. Ilustracje drapane, skrobane, rysowane cieniutkim piórkiem i szerokim pędzlem. Wszystko to razem składa się na swobodny misz-masz, artystyczny nieład, który dopełnia dowcipną koncepcję tekstów. Propozycja zarówno dla starszych, jak i najmłodszych fi lozofów (tekturowe stronice!). A także dla nas, rodziców. Kogo nie wzruszy taki oto minidialog: „Dlaczego trzeba słuchać rodziców? Żeby im nie było przykro”… Przy tej lekturze nikomu nie będzie przykro. Raczej wesoło. I refl eksyjnie. Dodatkowa zabawa polega na tym, aby w umownych, skrótowych ilustracjach odnaleźć wszystkich bohaterów zawartych w indeksie końcowym. Książka niby lekka, a przecież prowokuje do myślenia.
NOMINACJA GRAFICZNA KSIĄŻKA ROKU 2009
