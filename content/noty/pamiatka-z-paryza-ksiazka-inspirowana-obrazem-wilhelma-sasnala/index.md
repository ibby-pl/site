---
title: Pamiątka z Paryża. Książka inspirowana obrazem Wilhelma Sasnala
author: Michał Zając
type: page
date: 2014-01-04T15:37:53+00:00

---
Tina Oziewicz, Il.i oprac.graf. Jacek Ambrożewski, wyd. Dwie Siostry, Warszawa 2013, s. 50, oprawa twarda, 155&#215;177 mm, ISBN 978-83-60850-43-5, wiek 8+

Pamiątka z Paryża to inspirowana malarstwem Wilhelma Sasnala opowieść o rozmnażającej się wieży Eiffla. Pewnego dnia okazuje się, że żelazna konstrukcja jest bytem roślinnym, który zgodnie z prawami natury wytwarza nasiona, produkuje pączki, zakorzenia się i rośnie. Inwazją pojawiających się wszędzie małych „Eiffli” dotknięta zostaje nie tylko stolica Francji, ale i cały świat. Znakomicie napisana opowiastka fantastyczna, cechująca się subtelnym humorem, to artystyczny dialog z paryską wizją Sasnala inkrustowany tu i ówdzie nawiązaniami do klasyki literatury dziecięcej. Autorce udało się połączyć w ramach jednej opowieści nowoczesną oraz trudną gatunkową formę z prostym, przystępnym i przyjaznym czytelnikom stylem narracji.
  
Rec. Anna Maria Czernow
  
NOMINACJA LITERACKA KSIĄŻKA ROKU 2013