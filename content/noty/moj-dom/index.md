---
title: Mój dom
author: Maria Kulik
date: 2014-02-18T09:17:04+00:00

---
 

tekst i ilustracje Delphine Durand, przeł. Marek Puszczewicz, wyd. Entliczek, ISBN 978-83-63156-02-2, ss. 44 + wyklejka, oprawa twarda, 205&#215;205,wiek 3+

„Mój dom&#8221; to książka obrazkowa – gra słowami towarzyszy wielu równoległym przygodom gromadzie mniej i bardziej niezwykłych stworów.

Od okładki przez wyklejkę stopniowo zagłębiamy się w labirynt korytarzy i pomieszczeń. Zgaszona gama barw spaja w całość kolejne kolaże. Postacie są malowane, rysowane, wydrapywane; teksty pisane, drukowane, malowane. Docieramy do wyjścia, stając się współautorami. I chcemy zaczynać podróż od nowa.

Obecnie ilustrację wszechogarniającą, przetwarzającą świstki, kwity, opakowania (zwróćcie uwagę na polski wątek!), swoisty up-cykling makulatury, spotykamy w wielu książkach dla dzieci: warto pamiętać, że w rękach mamy oryginał sprzed 12 lat, nie późniejsze naśladownictwa!  Rec. Maria Ryll

WYRÓŻNIENIE  DONG 2012

 
