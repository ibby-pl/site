---
title: Czworo i kości
author: Michał Zając
date: 2013-06-23T16:14:14+00:00

---
Kazimierz Szymeczko

proj. okładki Olga Reszelska, wyd. Literatura, Łódź 2011

s. 128, 150&#215;210 mm, ISBN 978-83-7672-128-6, 16+


  Jedna z niewielu powieści młodzieżowych poruszajacych tematykę gier fabularnych i gier komputerowych. Główni bohaterowie, uczniowie pierwszej licealnej, tworzą zgraną czwórkę przyjaciół, zapalonych graczy RPG. Są sympatyczni, często ze sobą rozmawiają i wspierają się w trudniejszych chwilach. Może dlatego to im właśnie wychowawca sugeruje, by wciągnęli do paczki fana gier komputerowych&#8230; Niestety, fikcyjny świat RPG dla chłopca od dawna już żyjacego w wirtualnej rzeczywistości okazuje się prawie śmiertelną pułapką. Bohaterowie muszą nagle zmierzyć się z ciężarem poczucia winy, a także zastanowić nad wpływem gier wyobraźni na inne sfery życia. Dodatkowym atutem tej ciekawej powieści obyczajowej są inteligentne, dowcipne dialogi oraz znakomicie pokazana, nareszcie pozytywna, relacja matki i dorastajacego syna. Rec. Ewa Gruda
NOMINACJA LITERACKA KSIĄŻKA ROKU 2011
