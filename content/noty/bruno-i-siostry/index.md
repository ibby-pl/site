---
title: Bruno (i siostry)
author: Michał Zając
type: page
date: 2013-06-19T19:26:27+00:00

---
Dorota Suwalska, Il. Ewa Olejnik, Wyd. Nasza Księgarnia s. 166; 165 x 180 mm; wiek +9, ISBN 978-83-10-11257-6

<p style="text-align: justify;">
  Sympatyczna, ciepła książka rodzinna. W sam raz do szkolnego plecaka.
</p>

<p style="text-align: justify;">
  Mama – muzyk (puzonistka), tata – weterynarz, trójka dzieci i ich zwierzęta przeprowadzają się z Warszawy do Brzezin – małej, podstołecznej miejscowości. Małomówny z natury szóstoklasista Bruno okazuje się całkiem gadatliwy, kiedy zabiera się do pisania dziennika. Bez skrupułów ujawnia rodzinne sekrety i obsmarowuje swoje siostry – osiemnastoletnią Kaśkę, uczennicę Liceum Plastycznego i rezolutną Miłkę – siedmiolatkę. Awantury pod drzwiami łazienki, ekscentryczne stroje starszej siostry i zamiłowanie młodszej do szczurów, dżdżownic i ślimaków, szkolne sukcesy i porażki Bruna, adoratorzy Kaśki i Miłki – wszystkie te błahostki domowe trafiają do dziennika, tu i ówdzie opatrzone dopiskami sióstr. Dobrze podpatrzone realia i poczucie humoru autorki rozstrzygają o przyjaznym charakterze książki.
</p>

<p style="text-align: justify;">
  Autorka wyróżniona za bezpretensjonalny portrecik rodzinny, z trójką wiarygodnych, obdarzonych osobowością dziecięcych bohaterów. Ciepły realizm, przyjazny klimat familijny, współczesny język i sceneria.
</p>

 WYRÓZNIENIE LITERACKIE . KSIĄZKA ROKU 2007