---
title: Archi.TEKTURKI
author: Tomasz Osadowski
type: page
date: 2016-03-28T15:49:20+00:00

---
**Nominacja graficzna 2015**

**Robert Czajka **(projekt graficzny i ilustracje) _Archi.TEKTURKI_

Tekst: Marlena Happach

Wydawnictwo: Muzeum Powstania Warszawskiego, Warszawa

Rok wydania: 2015

Ilość stron: 108; Oprawa twarda, futerał kartonowy; 210 x 290 mm; ISBN: 978-83-64308-01-7, wiek: 4+

Architektura grafiki i tektury, grafika architektury z tektury. Książka-obiekt zaprojektowana z pieczołowitością i modernistycznym sznytem: od opakowania (tekturowy futerał otwierający się niczym szuflada) po atrakcyjne rozkładówki w trzech kolorach: żółci, czerwieni i brązu. Subiektywny atlas powojennych budynków Warszawy z uwzględnieniem obiektów charakternych – niekoniecznie pięknych, nieczęsto wybitnych, ale zawsze wyrazistych na tle otoczenia, w którym się znajdują – to także dzieje architektury od końca lat 40. XX w. do realizacji najnowszych, ukończonych zaledwie rok temu. Uczta dla wszystkich (jest to _pop-up book _zrealizowany przy pomocy Pracowni Projektowej i Pirells Innovative), dużo wiedzy, a estetyka bauhausowska okazała się trafionym spoiwem wizualnym dla tak różnorodnego materiału.  [AWP]

&nbsp;