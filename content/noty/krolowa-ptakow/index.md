---
title: Królowa Ptaków
author: Maria Kulik
type: page
date: 2015-12-14T07:18:56+00:00

---
Tekst Zofia Beszczyńska , ilustracjeAleksandra Kucharska-Cybuch, Akapit Press, Łódź 2014, s. 72, oprawa twarda, 135&#215;204 mm, ISBN 978-8364379-08-6, wiek: 14+

Młodzi ludzie na progu dorosłości, za nimi dzieciństwo, przed nimi niełatwy czas dojrzewania, nowe fascynacje, mierzenie się z budzącymi niepokój doznaniami, odkrywanie tajemnic ciała. O tej metamorfozie w życiu Marka i Marty Zofia Beszczyńska opowiada w sposób nieoczekiwanie inny niż ten, jaki proponują młodzieżowe książki o tematyce psychologiczno-obyczajowej. Realistyczną tkankę tej prozy przenikają wizje oniryczne, autorka przywołuje wątki baśniowe, surrealistyczne malarstwo, artefakty kultury. Buduje poetyckie obrazy wielkiej urody, operując metaforą, niedopowiedzeniem; kreuje nasycony zmysłowością świat z pogranicza jawy i snu, fantazji i rzeczywistości. To lektura dla tych, którzy cenią w książce niepowtarzalny klimat i pisarską wyrazistość. Rec. Irena Bolek-Wiącek

WYRÓŻNIENIE   LITERACKIE KSIĄŻKA ROKU 2015