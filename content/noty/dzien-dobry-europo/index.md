---
title: Dzień dobry, Europo!
author: admin
date: 2013-02-23T19:32:26+00:00

---

  Tekst: Agnieszka Niezgoda. Ilustracje: Iwona Chmielewska<br /> Toruń 2004, Algo; 114 s. ; 170 x 242 mm ; ISBN: 83-89683-02-4<br /> wiek 5+
Rymowany przewodnik po wszystkich krajach Europy. Książka godna uwagi z powodu ilustracji, które w przystępny, bezpretensjonalny sposób utrwalają w głowie czytelnika charakterystyczne atrybuty narodów europejskich. Ilustratorka za pomocą wycinanki, kolażu i pędzla „ożeniła” Pippi Pończoszankę ze szwedzkimi klopsikami i Nagrodą Nobla, a hiszpańskiego torreadora z Goyą i Picassem, zgrabnie przemycając w każdej ilustracji pomocne dzieciom mapki. Gdyby tekst dorównywał oprawie graficznej – byłaby to książka wybitna, a jest jedynie urodziwa. Bardzo pożyteczna „ściągawka” podstawowej wiedzy o naszych unijnych sąsiadach.
rec. Joanna Olech
