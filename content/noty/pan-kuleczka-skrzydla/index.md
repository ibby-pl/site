---
title: Pan Kuleczka. Skrzydła
author: admin
date: 2013-02-23T20:47:09+00:00

---

  Tekst: Wojciech Widłak. Ilustracje: Elżbieta Wasiuczyńska<br /> Poznań 2003, Media Rodzina; 46 s. ; 220 x 230 mm ; ISBN 83-7278-098-6<br /> wiek 2+
Drugi tomik przygód Pana Kuleczki, sympatycznego opiekuna antropomorfizowanych zwierzaków – kaczki, psa i muchy. Cała ta gromadka stanowi zgraną rodzinę, w której tytułowy bohater odgrywa rolę czułego i mądrego ojca samotnie wychowującego dzieci. W książkach o Panu Kuleczce stworzono pozytywny obraz domu jako miejsca przyjaznego dzieciom, bezpiecznego i ciepłego, w którym obowiązują wspólnie wypracowane zasady. W drugim tomie maluchy są już trochę starsze niż w pierwszym i wspólnie ze swoim opiekunem poznają świat nieco oddalony od domu.
rec. Ewa Gruda
