---
title: Pierwsze urodziny prosiaczka
author: Michał Zając
date: 2013-06-23T16:14:51+00:00

---
Aleksandra Woldańska-Płocińska

tekst, oprac. graf. i ilustracje autorki, wyd. Czerwony Konik, Kraków 2010, s. 16, 180&#215;180 mm, ISBN 83-926726-2-3, 2+


  Książka dla najmłodszych odbiorców, pełna humoru, do oglądania, czytania, nauki liczenia. Prosta historyjka o prosiaczku-jubilacie nawiązuje do rozmaitych powiedzeń i skojarzeń, także z klasykami literatury dziecięcej (niedźwiedź przynosi w prezencie „pół słoiczka miodku” – to nam chyba coś przypomina…).
Bezpretensjonalny styl Aleksandry Woldańskiej-Płocińskiej jest już rozpoznawalny – uproszczone postaci zwierząt, ciekawy dobór płaskich plam koloru, niebanalna typografia. Artystka szuka własnego sposobu pokazania stworzonego przez siebie świata, z dala od Disneyowskich skojarzeń.
Książka z grubej tektury. Rec. Maria Ryll

NOMINACJA GRAFICZNA KSIĄŻKA ROKU 2011
