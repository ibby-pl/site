---
title: Powiem Julce
author: Maria Kulik
date: 2014-05-28T12:21:23+00:00

---
** **

Krystyna Siesicka, wyd. Akapit Press, s. 80, ISBN 978-83-926404-1-7, +13

Akcja tej miniaturowej opowieści napisanej w formie monologu rozgrywa się podczas kilku jesienno-zimowych miesięcy po upadku Powstania Warszawskiego. Dwa tygodnie przed upadkiem Warszawy Teresa została wywieziona z miasta tylko w lekkich czerwonych sandałkach. To one są w powieści symbolem ocalenia. Przed trudnym losem ochroni Teresę przeradzająca się w poświęcenie przyjaźń Zośki.

Krystyna Siesicka, na przykładzie losów jednostki, podejmuje ważny wątek historii Polski, gdy jeden okupant zamieniał się miejscami z drugim. Potrafi pisać o tym w sposób prawdziwy, przejmujący, a jednocześnie bardzo delikatny. Jest to też, a może przede wszystkim, opowieść o pierwszej miłości i, jak zaznacza sama autorka, „o ludziach, o których warto pamiętać”.

WYRÓŻNIENIE LITERACKIE KSIĄŻKA ROKU 2008

 
