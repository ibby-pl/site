---
title: Pestka, drops, cukierek. Liczby kultury
author: Michał Zając
date: 2014-01-04T13:13:02+00:00

---
Grzegorz Kasdepke, il. Aleksandra Woldańska-Płocińska, opieka merytoryczna Ryszard Petru, Narodowe Centrum Kultury, Warszawa 2013, s. 120, oprawa twarda, 210 x 215 mm, ISBN 978-83-63631-40-6.

Autor, wybierając konwencję baśni (z dobrze znanym w literaturze motywem przejścia do innego świata), wplata w tok fabularny poglądy filozoficzno-polityczne. W szarym królestwie wiecznej zimy nikt ani się nie cieszył, ani nie smucił i nikomu nie żyło się gorzej niż innym, bo wszyscy byli jednakowo biedni. Egalitaryzm odbierał ludziom wolę działania, unicestwiał marzenia i nie pozwalał na rozwój wyobraźni. Sytuację zmienił kontakt z kolorowym, wolnym światem. Tekstowi ciągłemu towarzyszą przypisy, umieszczone na marginesach, zawierające definicje pojęć ekonomicznych i rys historii ekonomii. Jest to, napisana w przejrzysty, dobry literacko sposób, baśń propedeutyczna, mająca na celu oswojenie młodego czytelnika z podstawami zasad gospodarowania. Rec. Małgorzata Kąkiel
  
NOMINACJA LITERACKA KIĄŻKA ROKU 2013
