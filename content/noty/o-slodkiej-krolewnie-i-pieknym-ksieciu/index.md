---
title: O słodkiej królewnie i pięknym księciu
author: Maria Kulik
date: 2014-05-28T12:25:18+00:00

---
Roksana Jędrzejewska-Wróbelil. Agnieszka Żelewska, wyd. Media Rodzina , s. 39, ISBN 978 83 7278 313 4, + 5

Baśń o prawie idealnej królewnie, którą dręczyło przekonanie, że inne królewny są od niej doskonalsze, a „ona nie dorasta im do pięt”, i królewiczu, który nie był wzorem urody, a „widok przesłaniało mu własne, wielkie jak balon, serce”, oraz dziejach łączącej ich miłości. Dziejach zaskakujących w baśni, ale jakże często spotykanych w prawdziwym życiu, gdy początkowo piękne uczucie może zniszczyć wizyta Ciotki Nudy z walizką ptaszków – Wątpliwości.

W finale autorka proponuje do wyboru trzy alternatywne zakończenia. Czwarte zakończenie jest bodaj najciekawsze, bo zależy już wyłącznie od fantazji czytelnika i przypomina, że to my sami decydujemy o naszym życiu, a także sami ponosimy za nie odpowiedzialność.

Nominacja za odwagę i prostotę mówienia z dziećmi o skomplikowanych, „dorosłych” problemach i wyborach.

NOMINACJA  LITERACKA KSIĄŻKA ROKU 2008
