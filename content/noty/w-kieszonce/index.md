---
title: W kieszonce
author: Maria Kulik
date: 2015-12-15T07:48:20+00:00

---
Iwona Chmielewska, ilustracje i tekst,   Media Rodzina, Poznań 2015, s. 64; Oprawa twarda; 210 x 255 mm; ISBN: 978-83-8008-044-7; Wiek: 3+


Ćwiczenia z wyobraźni bez ograniczeń wiekowych. Zgaduj-zgadula dla najmłodszych podana błękitnym ściegiem rysunków nieco naiwnie realistycznych, przez to natychmiast rozpoznawalnych. Ale także nostalgiczna podróż dla starszych osadzona w bezpiecznej przestrzeni domu zbudowanej dzięki niezwykle konsekwentnym zabiegom stylistycznym i formalnym wokół makatek z początku ubiegłego wieku. Uroda deseni zgaszonych kolorystycznie druków na tkaninach, sprane koronki, wyblakłe wstążki podkreślają ponadczasowość. Ciekawy zabieg _pars pro toto_ – dziecięcy bohater istnieje w książce (nie licząc okładki) tylko poprzez tytułowe kieszonki, tak różne jak ich właściciele, co też otwiera pole dla wyobraźni. Choć dziś zniknęły fartuszki, kieszonki wciąż kryją tajemnice

Rec. Anita Wincencjusz-Patyna.

NOMINACJA  GRAFICZNA KSIĄŻKA ROKU 2015
