---
title: Legenda o głowie wawelskiej
author: Michał Zając
type: page
date: 2014-01-04T15:33:41+00:00

---
Anna Chachulska, Il. i oprac. graf. Marianna Sztyma, Wydawnictwo: Zamek królewski na Wawelu, Kraków 2013, s.32, opr. twarda, 306 x 312 mm
  
ISBN: 978-83-61866-33-6, wiek 5+

Jury doceniło niezwykłą drobiazgowość świata przedstawionego w pięknym, filigranowym rysunku młodej artystki. Ilustracje delikatnie flirtują z konwencją komiksu. Dzieje się tak nie tylko za sprawą dymków z tekstami podanymi oryginalnie opracowanym liternictwem, ale także dzięki sekwencyjności scen przedstawiających intrygującą historię. Postacie w legendzie jako żywo przypominają modeli z portretów włoskiego renesansu. Bajkowe scenerie krakowskiego Rynku zbudowano naprzemiennie z cieniutkich konturów, pochodnych kredki i ołówka, plamek akwareli oraz kolażowych wklejek z wzorzystych, kolorowych skrawków papieru. Desenie kostiumów przypominają polskie nowożytne malarstwo patronowe. Kolejne rozkładówki przynoszą symultanicznie rozgrywające się sceny, co pozwala na indywidualną rekonstrukcję przebiegu nie tylko głównej historii, ale także pobocznych wątków legendy. A jest ich niemało, bo i spore wymiary publikacji dają wybrzmieć nawet najdrobniejszym szczegółom. Kolor z wyczuciem uzupełnia rysunek. Oto ilustracyjny cykl „fresków” o rodowodzie po trosze osadzonym w malarskich narracjach quattrocenta. Rec. Anita Wincencjusz-Patyna
  
NOMINACJA GRAFICZNA KSIĄŻKA ROKU 2013