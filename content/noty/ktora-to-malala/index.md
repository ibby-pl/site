---
title: Która to Malala?
author: Maria Kulik
type: page
date: 2015-12-14T15:34:02+00:00

---
Tekst Renata Piątkowska, okładka i ilustracje: Maciej Szymanowicz, Literatura (seria: „Wojny dorosłych – historie dzieci”), Łódź 2015, 63 s. , oprawa twarda, 243x 175 mm, ISBN: 978-83-7672-383-9, wiek: 10+

Książka oparta na faktach. Malala Yousafzai, pakistańska nastolatka, dziewczyna jak wiele innych. Ale to właśnie ona doświadczyła okrutnej zemsty talibów za to, że sprzeciwiła się ich prawom, podważyła narzucony przez nich porządek. Renata Piątkowska poruszająco opowiada historię Malali. Ten mocny głos o sytuacji dzieci na świecie, o ich prawie do edukacji, jasno definiuje humanistyczny  system wartości. Autorka łączy w książce różne style relacji: emocjonalną narrację epicką z krótką informacją publicystyczną; posty  młodzieżowych blogów z ludową opowieścią; głos dzieci i perspektywę oglądu rzeczywistości przez dorosłych. Lektura zachęca do namysłu nad obrazem współczesnego świata, nad sensem zaangażowania i buntu jednostki. Rec. Danuta Świerczyńska-Jelonek

NOMINACJA LITERACKA KSIĄŻKA ROKU 2015

&nbsp;