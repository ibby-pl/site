---
title: Bardzo biała wrona
author: Michał Zając
date: 2013-06-19T19:17:34+00:00

---
 

Ewa Nowak okł. i str. tytułowa Dorota Nowacka, wyd. Egmont Polska, s. 312, 145&#215;215, ISBN 978-83-237-7465-5, 13+


  Natalia, pierwszoklasistka w znanym warszawskim liceum, ulega urokowi maturzysty ze swojej szkoły. Trudno się dziwić – Norbert zdobywa ją pomału, zręcznie demonstrując zainteresowanie i opiekuńczość. Szybko przesłania jej świat, przy czym jest zazdrosny o wszystko – o sympatię sprzed lat, o przyjaciółki, o miłość do rodziców. Natalia musi być wyłącznie jego. Norbert stara się osiągnąć cel poprzez stopniowe okradanie dziewczyny z osobowości, izolowanie od świata, wpędzanie w kompleksy przy równoczesnym okazywaniu miłości. Autorka pokazuje, jak może narastać przemoc psychiczna między ludźmi, wiodąca w efekcie do zniszczenia drugiej osoby. Jest też w „Bardzo białej wronie” interesujący wątek poboczny, związany z adopcją kilkuletniego chłopca przez rodziców Natalii (przy jej pełnej aprobacie). Wielkim wyzwaniem dla całej rodziny staje się teraz nie tylko uwolnienie Natalii z psychicznej pułapki, ale także pomoc adoptowanemu dziecku w przezwyciężeniu trudności związanych z zadomowieniem się w nowych warunkach. Bardzo dobra, poruszająca proza psychologiczno-obyczajowa dla nastolatków.
NAGRODA LITERACKA KSIĄZKA ROKU 2009,  wyróżnienie dziecięcego jury DONG 2009
