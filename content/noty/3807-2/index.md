---
title: Więcej niż klub
author: Tomasz Osadowski
type: page
date: 2016-12-17T16:00:07+00:00

---
  * Nominacja literacka 2016

**Paweł Beręsewicz** _Więcej niż klub_

Okładka: Elżbieta Chojna, Literatura (seria: „Klub Łowców Przygód”), Łódź 2016

271 s., oprawa twarda, 148 x 212 mm, ISBN 978-83-7672-413-3, wiek: 10+

<img class="alignnone size-medium wp-image-3810" src="http://www.ibby.pl/wp-content/uploads/2016/12/Wiecej-niz-klub-142x200.jpg" alt="wiecej-niz-klub" width="142" height="200" srcset="http://www.ibby.pl/wp-content/uploads/2016/12/Wiecej-niz-klub-142x200.jpg 142w, http://www.ibby.pl/wp-content/uploads/2016/12/Wiecej-niz-klub-71x100.jpg 71w, http://www.ibby.pl/wp-content/uploads/2016/12/Wiecej-niz-klub.jpg 177w" sizes="(max-width: 142px) 100vw, 142px" />

Messi i Ronaldo, lat dwanaście. Miejsce zamieszkania i treningu: Polska, miejscowość: Pięknogóra. Nazwa drużyny: Fruteks. Trener: a tu bywają spore kłopoty, czasem to i ksiądz proboszcz. Kiedy w gminie pojawia się Jordi, hiszpański narzeczony miejscowej Cieślaczki, jeszcze nie tak dawno piłkarz, kolega z drużyny Messiego (tego z FC Barcelona), a ponadto menedżerką Mesia i Roncia (tych z Fruteksu) zostaje Ewka, co prawda wielka futbolowa ignorantka, ale za to osóbka bardzo ambitna, notowania zespołu młodych piłkarzy szybują w górę. Emocje i humor wręcz rozsadzają strony tej powieści! Fabuła dynamiczna i ekscytująca jak gra w dobrym meczu. Właśnie trwają wojewódzkie rozgrywki, w których zwycięstwo pozwoliłoby zagrać Fruteksowi na Stadionie Narodowym w Warszawie. W środku tych piłkarskich zmagań Messi z Pięknogóry dostaje zaproszenie na testy do ośrodka w Barcelonie dla nadzwyczaj dobrze zapowiadających się przyszłych gwiazd futbolu. To dla Pawła Beręsewicza pretekst, by pokazać czytelnikowi trud robienia kariery sportowej, cenę osiągania światowej sławy. Rolę mentora, podkreślającego konieczność mądrych wyborów kolejnych życiowych ścieżek, pełni tu niezastąpiony Jordi. Książka nie tylko dla fanów i fanek futbolu: innym też się przyda wiedza o piłce kopanej,  superbohaterce masowej wyobraźni.  [Danuta Świerczyńska-Jelonek]