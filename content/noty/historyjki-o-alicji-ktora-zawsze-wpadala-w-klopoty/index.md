---
title: Historyjki o Alicji, która zawsze wpadała w kłopoty
author: admin
date: 2013-02-23T19:50:21+00:00

---

  Tekst: Gianni Rodari. Przekład: Jarosław Mikołajewski. Ilustracje i oprac. graf.: Paweł Pawlak<br /> Warszawa 2003, Muchomor; 36 s. ; 200 x 220 mm ; ISBN 83-917214-9-3<br /> wiek 3+
Pełne wdzięku nowelki laureata tzw. Małego Nobla (czyli Nagrody im. Hansa Christiana Andersena), świetnie spolszczone i znakomicie zilustrowane. Mała Alicja nie potrafi usiedzieć na miejscu, ciągle „wpada” w tarapaty: a to do wnętrza budzika, a to do kałamarza, a to w środek urodzinowego tortu. Czy to we wnętrzu mydlanej bańki, czy to na grzbiecie świetlika – Alicja odbywa podróże, a napotkanym nieznajomym stawia wścibskie pytania. Krótkie, dowcipne opowiadania są pochwałą wyobraźni, ciekawości i dziecięcej przekory. Grafik bardzo dobrze oddał temperaturę tych tekstów, ich lekkość, ciepło, poczucie humoru. Książka pięknie zaprojektowana. Okładki, wyklejka, nagłówki – są integralną, logicznie zakomponowaną całością.
rec. Joanna Olech
