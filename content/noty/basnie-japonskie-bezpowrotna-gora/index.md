---
title: Baśnie japońskie. Bezpowrotna góra
author: Michał Zając
date: 2013-06-19T19:53:50+00:00

---
Piotr Fąfrowicz &#8211; ilustracje

Zbigniew Kiersnowski &#8211; tekst

przekład: Zbigniew Kiersnowski

Wydawnictwo: Media Rodzina, Poznań

Rok wydania: 2012

Liczba stron: 384 s.

Format: 170 x 190 mm

Oprawa: twarda

ISBN: 978-83-7278-642-5

Przedział wiekowy: 4+

_Baśnie japońskie. Bezpowrotna góra_ to egzotyczne opowieści z tajemniczego odległego kraju: o wielkich czynach bohaterów, którzy stają twarzą w twarz z potężnym przeciwnikiem, dokonują trudnych wyborów i walczą nawet z demonami.

Graficzna forma książki zwraca uwagę wyrafinowaną prostotą i elegancją. Ilustrator pełni tu funkcję równorzędną z pisarzem, podejmuje niezależny dialog z czytelnikiem, otwiera obraz, podpowiada, proponuje wolną przestrzeń wyobraźni. Sugeruje figurę bohaterów, zatrzymuje kadry akcji i rozgrywa je na obu otwartych kartach książki – zabiegi wykonane po mistrzowsku. Piotr Fąfrowicz stosuje niezwykle wymagającą technikę malarstwa monochromatycznego. Malarstwo tuszem, kaligrafia japońska, odmienna od europejskiej – trudna technika ekspresji plastycznej – zostały włączone do fabuły baśni. Dominujące, transparentne, brunatne barwy subtelnie rozkwitają wraz tekstem słonecznym błękitem, iskrzą się różem, wyrafinowane kolory płynnie przenikają w typograficzną tkankę tekstu.

Ręczne barwienie kart, z pozostawionymi śladami pociągnięć pędzla – abstrakcyjna nowa przestrzeń książki wnika w tekst, funkcje zostają odwrócone: czcionka sama w sobie staje się elementem dekoracyjnym. Istotny, subtelny gest malarski artysty, tworzący niezależny język plastyczny, dzięki misternym szczegółom pozwala opowiadać całkiem nowe opowieści, a równocześnie pozostawia czytelnika w oczekiwaniu, co wydarzy się na następnej stronie. Książka jest aktywna plastycznie, Znamienna rzetelność ilustratora sprawia, że każda rozkładówka jest niepowtarzalna, odmienna.

Użyty na okładce matowy kolor indygo, spójny z wewnętrzną kolorystyką książki, nawiązujący do orientalnych barw Wschodu, , stanowi dodatkowy element dekoracji, tworzy rodzaj szaty okrywającej tajemnicę baśni zawartej wewnątrz.

Nawiązanie do akwarelowej, malarskiej formy obrazu nasuwa myśl o ciągłej obecności i kontynuacji klasycznej polskiej szkoły ilustracji książkowej, współtworzonej m.in. przez Janusza Grabiańskiego, Józefa Wilkonia, Zdzisława Witwickiego, Marii, Ekier

Rec. Krystyna Rybicka.

NOMINACJA GRAFICZNA KSIĄŻKA ROKU 2012
