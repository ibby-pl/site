---
title: Kiedy zegar wybije dziesiątą
author: Michał Zając
type: page
date: 2013-06-23T16:37:17+00:00

---
Agnieszka Błotnicka , s. 333, 20,5&#215;13,5 cm, „Nasza Księgarnia”, ISBN 978-83-10-11711-3; lat 6+

<p style="text-align: justify;">
   Na drodze nudzących się podczas wakacji nastolatków – Janka i Kuby – niespodziewanie stają na własną zgubę złodzieje i fałszerze obrazów. Autorka budując wartką akcję, dodaje magiczną aurę Kazimierza nad Wisłą. Uchwycenie kontrastowego obrazu świata ma rys filozoficzny &#8211; każdy z nas dysponuje wiedzą dotyczącą tylko fragmentu rzeczywistości. Powieść zawiera też cień rozważań ontologicznych. Pojawia się bowiem tajemnicza postać Włóczykija. Chłopakowi ptaki i anioły &#8211; jak sam mówi &#8211; donoszą, co się dzieje wokół. Trudno racjonalnie wyjaśnić, dlaczego wie więcej i jakimi mocami dysponuje. Pisarka umiejętnie tworzy nastrój tajemniczości i lęku. Nie wszystko wyjaśnia, pozostawia niedopowiedzenia, we właściwych momentach akcji rozpętuje burze, siecze deszczem, by za chwilę roztoczyć nad Kazimierzem łagodne niebo, rozświetlone przyjaznym słońcem. Ta zmienność aury podkreśla dwoistość świata, w którym  nieustannie trwa walka dobra ze złem.
</p>

WYRÓŻNIENIE LITERACKIE  KSIĄŻKA ROKU 2010