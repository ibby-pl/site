---
title: Ciepło – zimno. Zagadka Fahrenheita
author: Michał Zając
type: page
date: 2013-06-23T15:48:02+00:00

---
Anna Czerwińska-Rydel** **** **, il. Agata Dudek, proj. graf. Małgorzata Frąckiewicz/poważne Studio,  wyd. Muchomor, Warszawa 2011, s. 96, oprawa twarda, 170 x 220 mm, 978-83-89774-47-1, 7+****

<p style="text-align: justify;">
  Trylogia Gdańska została zapoczątkowana przez opowieść <i>Wędrując po niebie z Janem Heweliuszem</i>. Druga część, <i>Ciepło – zimno. Zagadka Fahrenheita</i>, stanowi kolejny dowód na możliwość połączenia poznawczych wartości utworu z wartościami artystycznymi i emocjami literackimi. Najpierw czytelnik śledzi losy głównego bohatera opowiadane przezeń na łożu śmierci, dalszą część historii poznaje zaś dzięki zapiskom notariusza, który przysiągł umierającemu odkryć tajemnicę fatum ciążącego nad rodziną Fahrenheitów. Tytułowa zagadka okazuje się naprawdę frapująca, a słynny naukowiec jest w ujęciu autorki człowiekiem z krwi i kości, mającym marzenia i problemy, radości i troski. Wzbudza podziw uporem i oddaniem swoim ideom, a przy tym nie jest pomnikową figurą.
</p>

<p style="text-align: justify;">
  W wyodrębnionych graficznie fragmentach autorka przekazuje informacje o innych wielkich uczonych i twórcach, ich wynalazkach i dziełach. Każda część trylogii zawiera dopełniający całość aneks; w przypadku tej opowieści jest to <i>Dodatek młodego naukowca</i>, który zawiera m.in. kalendarium naukowych dokonań Fahrenheita, informacje na temat skali Celsjusza i propozycje eksperymentów z temperaturą.
</p>

<p style="text-align: justify;">
  Rec. Weronika Kostecka.
</p>

WYRÓŻNIENIE LITERACKIE KSIĄŻKA ROKU 2012