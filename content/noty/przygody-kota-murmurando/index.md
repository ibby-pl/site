---
title: Przygody kota Murmurando
author: Michał Zając
type: page
date: 2013-06-19T19:22:25+00:00

---
Agnieszka Kuciak Il. Agnieszka Żelewska Wyd. Prószyński i S-ka, s. 55; 165 x 240 mm; wiek +7, ISBN 978-83-7469-430-8

<p style="text-align: justify;">
   Agnieszka Kuciak to taki „Pomysłowy Dobromir” literatury – ledwo jej wzrok spocznie na ogórku, kapciu, muchomorze, kromce pumpernikla – już przerabia te fanty na rymy i pączkujące dygresjami historie „od czapki”. Krasnoludki, zjadłszy porcję magicznego szczypiorku, osiągają słuszny wzrost i zostają pomocnikami świętego Mikołaja. Potwór (laureat potworatu honoris causa) wygryza w bajce dziurę. Kaloryfer pokazuje w tańcu kolanka. Plajtuje firma „Krasnoludki & Co. – dobroć i usługi bezinteresowne”. Mysz Cenzura robi kotu, choremu na syndrom łagodnego kota, zastrzyk ze wścieklizny…Czy to prozą, czy wierszem –Agnieszka Kuciak dobrze się bawi. Folguje swojej paradoksalnej wyobraźni, mnoży nonsensy i nawleka słowa w długie, melodyjne łańcuchy. Bez znieczulenia uczłowiecza parasole, skrzypce i kanapki z wędliną. Nagroda dla literatury niesubordynowanej – swawolnej, nie skrępowanej żadną podręcznikową normą. Absurdalne wierszyki i nonsensowne opowiadania – galopada niepodległej, wolnej wyobraźni.
</p>

&nbsp;

NAGRODA LITERACKA KSIĄZKA ROKU 2007