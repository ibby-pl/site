---
title: W moim brzuchu mieszka jakieś zwierzątko
author: Michał Zając
type: page
date: 2013-06-23T15:50:24+00:00

---
Grzegorz Kasdepke_, _il. Tomek Kozłowski, wyd. Dwie Siostry, Warszawa 2012, s. 40, oprawa twarda, 240 x 150 mm, ISBN: 978-83-608-5019-0, 3+

<p style="text-align: justify;">
  Co zrobić, kiedy brzuch znienacka zaczyna wydawać dziwne odgłosy? Do kogo się zwrócić? Do rodziców, brata, a może zupełnie obcych ludzi? Jak wytłumaczyć sobie to dziwne zjawisko? Opowieść Grzegorza Kasdepkego o dziewczynce, która pewnego dnia odkrywa, że w jej brzuchu zalęgło się tajemnicze zwierzątko, jest książką niezwykłą. Na niewielkiej liczbie stron czytelnik znajdzie magiczną wizję świata dzieciństwa, zabawnego i niepokojącego zarazem, a przy tym zupełnie niedostępnego ludziom dorosłym. Razem z główną bohaterką odkryje, że ogólnie dostępna, logiczna prawda, w którą nikt nie chce uwierzyć, staje się najzupełniej prywatną, fantastyczną tajemnicą. Oraz to, że czasami każdego potwora da się oswoić. Mimowolnie też zacznie zastanawiać się, czy zwierzątko, które sam ma w brzuchu, to piesek, kotek czy też może łakomy lew.
</p>

<p style="text-align: justify;">
  Rec. Anna Maria Czernow
</p>

<p style="text-align: justify;">
               WYRÓŻNIENIE LITERACKIE KSIĄŻKA ROKU 2012
</p>