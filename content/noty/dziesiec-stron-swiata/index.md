---
title: Dziesięć stron świata
author: Michał Zając
type: page
date: 2013-06-19T19:25:34+00:00

---
Anna Onichimowska, oprac. graf. Sylwia Kowalczyk, Społ. Instytut Wydawniczy ZNAK,, s.173; 125 x 205 mm, ISBN 97883-240-0861-2       wiek +12

<p style="text-align: justify;">
  Zbiór nowelek – miniportretów dziesięciorga piętnastolatków różnej narodowości. Każde cudzoziemskie imię (plus jedno tubylcze) to jeden epizod, w którym zawiera się nastoletni dylemat lub/i ryzykowny wybór. Każde z bohaterów dostało inne „becikowe” od życia, z innym ekwipunkiem dorasta. I – aczkolwiek ich obszar wolności jest różny – to przecież muszą podejmować brzemienne w skutki decyzje. Książka napisana w duchu globalnej empatii, prawdziwie rozumna i pożyteczna, zwłaszcza na tle różnych „integrujących” przedsięwzięć wydawniczych, które sprowadzają się do unijnej cepeliady i furkotania kolorowymi chorągiewkami. Powściągliwy styl, dużo dialogów, bezwzględna szczerość pisarki, która jest jej znakiem rozpoznawczym, wreszcie &#8211; sugestywnie zarysowane tło, poprzedzone uważną inwentaryzacją odmienno-kulturowych realiów… Na wskroś współczesna książka.
</p>

<p style="text-align: justify;">
  Ciekawa próba wyjścia poza polską perspektywę w literaturze dla młodzieży. Książka – podróż, dziesięć epizodów z życia współczesnych piętnastolatków – od Japonii, przez Amerykę Łacińską, na Ukrainie kończąc. Dobre narzędzie do namysłu na temat kulturowych różnic i odmiennych szans, w jakie jesteśmy wyposażani na starcie dorosłego życia.
</p>

 WYRÓZNIENIE LITERACKIE . KSIĄZKA ROKU 2007