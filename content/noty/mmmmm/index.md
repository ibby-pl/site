---
title: Mmmmm
author: Maria Kulik
date: 2015-12-15T07:45:04+00:00

---
Monika i Adam Świerżewscy (tekst i ilustracje) ,  EneDueRabe 2014, s. 20; Oprawa twarda; 220&#215;220 mm; ISBN: 978-83-62566-04-4; Wiek: 1+

_Mmmmm_, to przygoda łakomego misia, a właściwie opowieść o plamach barwnych, rozświetlonych, ułożonych w abstrakcyjne obrazy przenikające się nawzajem. Kolory swobodnie poruszają się po książce, dzięki precyzyjnemu zabiegowi zróżnicowania wymiarów kart, nazwanemu przez autorów animacją poklatkową, zapraszają do nieustannej repetycji, wprawiają w ruch delikatnie naszkicowane postacie. Bliski plan pozwala wejść w akcję, uczestniczyć w wydarzeniach jak w małym teatrze. Wysmakowane barwy swoistej scenografii książki, kompozycja, staranne dopasowanie i wykonanie detali zapowiadają pyszną zabawę dla dzieci, a dla dorosłych – ucztę dla oka. Chyba nawet sam Wassily Kandinsky uśmiechnąłby się na jej widok.

Rec. Krystyna Rybicka

WYRÓŻNIENIE GRAFICZNE KSIĄŻKA ROKU 2015
