---
title: Brzechwa. Wiersze dla dzieci
author: Michał Zając
type: page
date: 2013-06-23T16:06:18+00:00

---
<div>
  <p>
    &nbsp;
  </p>
  
  <p>
    oprac. graf. Maciej Buszewicz, Lech Majewski, Piotr Młodożeniec, Grażka Lange
  </p>
  
  <p>
    proj. okładki Grażka Lange, wyd. Wytwórnia, Warszawa 2010, s. 144, 283&#215;207 mm, ISBN 978-83-921964-9-5, b.o.
  </p>
  
  <p style="text-align: justify;">
    Wiadomo, że wszystkie polskie dzieci muszą znać Tuwima i Brzechwę. Wiadomo, wiersze dla dzieci ważne są i wielu wydawców sięga po klasykę. Nie wszyscy wydawcy znajdują dla niej godną jej rangi oprawę graficzną. Na szczęście, kilka lat po niezapomnianym <i>Tuwimie</i>, wydawnictwo Wytwórnia oddaje nam do rąk dopełniającego <i>Brzechwę</i>.
  </p>
  
  <p style="text-align: justify;">
    Tamten tom (wielokrotnie wyróżniany, nagradzany, wydany w kilku obcych językach) ilustrowała gromada debiutujących artystek, ten wzięli w obroty szpakowaci, uznani artyści, profesorowie Akademii Sztuk Pięknych. A radość obcowania z książką – taka sama, nie mniejsza!
  </p>
  
  <p style="text-align: justify;">
    Mamy w rękach tom spojony oprawą graficzną dzieła Grażki Lange, tom o wyraźnych rozdziałach – każda osoba ilustrowała autonomicznie część tekstów. We własnym, niepowtarzalnym stylu. I ich odmienność to źródło ogromnej wizualnej przyjemności – każdy z odbiorców, czy to dzieci, czy dorośli, szukać będzie dla siebie czegoś innego. Dla jednych będzie to design z recyklingu lub zabawy typograficzne. Dla innych – korzystanie z komputera jako pędzla i celowo uproszczone kolory i formy. Różnorodność ta sprzyja wielokrotnemu powracaniu do książki. Rec. Maria Ryll
  </p>
</div>

&nbsp;

WYRÓŻNIENIE SPECJALNE GRAFICZNE KSIĄŻKA ROKU 2011