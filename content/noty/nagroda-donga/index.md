---
title: Nagroda „Donga”
author: admin
date: 2013-02-22T22:03:48+00:00

---

  W latach 1991-2011 PS IBBY organizowało Konkurs DONG.
Celem tego konkursu była promocja najbardziej wartościowych książek dla dzieci i młodzieży, ukazujących się na polskim rynku. Jury oceniało zarówno literaturę polską, jak i przekłady, oceniając nie tylko ich walory literackie, plastyczne i merytoryczne, ale również staranność wydania.
W konkursie nagradzani byli wydawcy, a nie autorzy tekstu bądź ilustracji. Nagrodami były statuetki Donga, postaci literackiej wymyślonej przez Edwarda Leara i narysowanej przez Bohdana Butenkę.
Niezależnie od siebie książki oceniały dwa zespoły jurorów: jeden złożony z profesjonalistów (pisarzy, krytyków, redaktorów, grafików i poligrafów), drugi z dzieci &#8211; adresatów książek. Główną nagrodą jury profesjonalnego był Duży Dong, jury dziecięcego &#8211; Mały Dong.
<a href="http://www.ibby.pl/?page_id=213" target="_blank">Poznaj Laureatów Nagrody DONGA</a>

 


