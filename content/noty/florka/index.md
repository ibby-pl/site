---
title: Florka
author: Michał Zając
date: 2014-02-17T08:01:49+00:00

---
Roksana Jędrzejewska – Wróbel , il. Jona Jung, ISBN 978-83-60638-37-8, wiek +6,
  
LITERATURA
  
Antropomorfizacja zwierząt nie jest w literaturze, zwłaszcza dziecięcej zabiegiem nowym. Pierwszy raz mamy do czynienia z niecodziennym zwierzęciem &#8211; ryjówką, imieniem Florka.
  
Florka jest bardzo sympatycznym stworzonkiem, która pilnie obserwuje świat dookoła i uczy się go. Dziwi się najprostszym rzeczom i oswaja swój strach. Miło się czyta jej notatki (a te obejmują cały rok &#8211; od września do sierpnia, ale niech was to nie przeraża, nie są przez to, ani nudne, ani przydługie).
  
Książka jest pięknie zilustrowana, czego można się domyślić widząc okładkę. Książka otrzymała nagrodę Biblioteki Raczyńskich oraz BestSellerka, fragmenty były drukowane w „Misiu”.
  
Nominacja jury dziecięcego DONG 2008
