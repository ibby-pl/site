---
title: Cztery strony czasu
author: Michał Zając
type: page
date: 2014-01-04T12:28:12+00:00

---
Iwona Chmielewska , il. Iwona Chmielewska , wyd. Media Rodzina, s. 80, 215 x 287 mm, wiek
  
ISBN: 978-83-7278-832-0 

Cztery strony czasu Iwony Chmielewskiej to piękna książka o historii. Wybranym miejscem wydarzeń jest toruński rynek, a raczej cztery kamienice wokół ratuszowej wieży. Czas odmierzany czterema porami roku, co sto lat, pozwala rozpocząć wędrówkę po książkowym świecie, spotkać ludzi mieszkających w różnych epokach, oglądać przedmioty towarzyszące im w życiu codziennym. Precyzyjnie zaprojektowana scenografia, kostiumy – wręcz uszyte drogą kolażu i fotomontażu z kawałków dekoracyjnych tkanin, konsekwencja czasu i miejsca, zachwycają w przewijających się obrazach i pozwalają doświadczać procesu upływającego czasu, utożsamiać się z bohaterami książki. Atutem jest wyrafinowana, przyciszona, charakterystyczna dla prac artystki, jakby ponadczasowa kolorystyka książki i jej jednolity, konsekwentny rytm. Zastygłe w teatralnych pozach postacie stają się znajome przez rozpoznawalne z dzieł sztuki gesty, zmniejszają dystans między czytelnikiem a książką, pozwalają współuczestniczyć w prezentowanej scenie. Odświętny charakter teatru – historii – pokazany perfekcyjnie. Rec. Krystyna Rybicka

NOMINACJA GRAFICZNA KSIĄŻKA ROKU 2013