---
title: Opowieści grozy wuja Mortimera
author: Maria Kulik
date: 2014-02-18T07:37:24+00:00

---
Chris Priestley , il. David Roberts, tł.. Barbara Górecka, EGMONT,  str. 216, ISBN 978-83-237-7877-6, wiek +9

Mało jest na naszym rynku wydawniczym książek tak smakowitych jak ta. Starannie wydana z pięknymi oryginalnymi ilustracjami Davida Robertsa jest świetną lekturą dla małych i dużych.  Szczególnie tych, którzy lubią angielskie powieści grozy, ich niepowtarzalny staroświecki klimat i specyficzny humor. Wuj Edgara mieszka w starym domu za lasem. Pewnego dnia opowiada chłopcu kilka niesamowitych historii, a na dowód, że każda z nich zdarzyła się naprawdę, pokazuje niezwykłe eksponaty: maleńką laleczkę, pozłacaną ramę, stary mosiężny teleskop… Jak wuj Mortimer wszedł w posiadanie tej kolekcji dziwacznych przedmiotów? Nie ma czasu na odpowiedź. Edgar musi wrócić do domu przed zapadnięciem zmroku… a może odpowiedzi czają się właśnie W CIEMNYM LESIE?  „Opowieści grozy wuja Mortimera” to wspaniała, wciągająca lektura pełna przygód i zaskakujących zwrotów akcji.  Książka otrzymała także nominację do Deutsche Jugendpreis na targach książki w Lipsku. Rec. Anna Onichimowska

Nominacja obu gremiów jurorskich DONG 2010
