---
title: Ala Betka i demon miasta
author: Michał Zając
date: 2014-01-04T15:26:00+00:00

---
Ida Pierelotkin, Projekt okładki i ilustracje Tomasz Domański, wyd. Akapit Press, Łódź 2013, s. 144, oprawa miękka, 140&#215;195 mm, ISBN 978-83-62955-84-8, wiek 9+

Przeprowadzka z niedużej miejscowości do centrum stolicy to wielkie wyzwanie dla tytułowej bohaterki. Ala musi zmierzyć się z zupełnie obcą, przytłaczająco hałaśliwą przestrzenią miasta, młodymi sąsiadami spod ciemnej gwiazdy, a przede wszystkim z nową klasą, do której trafia w ostatnim roku podstawówki. Nieocenionym pomocnikiem w procesie przyzwyczajania się do wielkomiejskiego życia okazuje się Edwin Piekielniczuk, przypadkowo wywołany demon. Poznawana wraz z nim Warszawa zyskuje nowe, interesujące wymiary. Nocne wyprawy, podniebne loty oraz kulinarne przygody pozwalają bohaterce, a wraz z nią i czytelnikom, wniknąć głębiej w szarą rzeczywistość i spojrzeć na nią z nowej, magicznej perspektywy. Powieść napisana z typową dla autorki swadą, pełna zabawnych scenek rodzajowych i celnych diagnoz, stanowi manifest radosnej celebracji życia. Rec. Anna Maria Czernow
  
NOMINACJA LITERACKA KSIĄŻKA ROKU 2013
