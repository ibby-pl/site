---
title: Podręczny NIEporadnik. Do czego nie służy młotek
author: Michał Zając
date: 2013-06-19T19:17:14+00:00

---
 

tekst Wojciech Widłak, oprac. graf. Oraz ilustracje Paweł Pawlak, wyd. Czerwony Konik, s. 32, 152&#215;190, ISBN 978-83-926726-1-6, 5+


  Absurdalny podręcznik „au rebours” – dowcipna wyliczanka niedorzecznych pomysłów na użycie młotka. Do czega zatem NIE służy młotek? Do gotowania wody, mycia zębów, gry w szachy… Ta pełna wdzięku, komiczna książka jest mistrzowskim popisem wrocławianina Pawła Pawlaka. Obok niekwestionowanej sprawności warsztatowej, artysta ten – co rzadkie – za pomocą dowcipnych zabiegów grafi cznych potrafi dodać „witaminy” fabule. Śmieszne czyni jeszcze śmieszniejszym. W lot pojmuje stylizację na przemądrzały encyklopedyczny „poradnik” i akcentuje ją za pomocą rysunkowych cytatów za świata technokratów. Zręcznie miesza rysunek, kolaż, stare stemple i pieczątki, perfekcyjnie żongluje literą. Jak nikt inny w tej branży potrafi uczynić książkę spójnym, konsekwentnie przeprowadzonym konceptem. Czy to wyklejka, okładka, paginacja, stopka redakcyjna, czy nagłówki – wszystkie elementy dotknięte są ręką ilustratora i podporządkowane jego woli. Nawet żart z przeróbką logo wydawnictwa – czerwonego konika – na osiołka wpisuje się w absurd książeczki. Na przykładzie książek projektowanych przez Pawła Pawlaka można by uczyć studentów uczelni artystycznych, czym jest kunszt prawdziwie profesjonalnego grafi ka książkowego.
NAGRODA GRAFICZNA KSIĄZKA ROKU 2009
