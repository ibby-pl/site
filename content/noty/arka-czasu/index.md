---
title: Arka czasu
author: Michał Zając
date: 2014-01-04T15:27:52+00:00

---
Marcin Szczygielski, Ilustracje, projekt okładki i stron tytułowych Daniel de Latour, projekt graficzny Małgorzata Podziomek Kotecka, wyd. STENTOR, Warszawa 2013, s. 288, oprawa miękka, 140&#215;200 mm, ISBN 978-83-63462-15-4, wiek 9+

Dziewięcioletni Rafał Grzywiński uwielbia czytać grube książki. Pewnego razu w bibliotece trafia na Wehikuł czasu, powieść, która zmienia jego życie. Zwyczajny chłopiec rozmiłowany w literaturze fantastycznej mógłby być bohaterem naszych czasów, ale bytuje w trudnej codzienności getta warszawskiego. Świat literatury staje się dla niego kluczem do zrozumienia skrajnie wrogiej rzeczywistości. Niemieccy żołnierze to Morloki z powieści Wellsa, wobec których mieszkańcy Dzielnicy są bezbronnymi Elojami. Wehikuł symbolizuje przejście do innego świata, tego za murem getta, ale i samo życie, które mijając niepostrzeżenie, przenosi człowieka w najzupełniej fantastyczną przyszłość. Podróżnikiem jest bohater Wellsa, twórca machiny czasu, jest nim również Rafał, na różne sposoby uciekający z Dzielnicy, a wraz z nim czytelnik. Podróżnikami w czasie jesteśmy wszyscy. Rec. Anna Maria Czernow
  
WYRÓŻNIENIE LITERACKIE KSIĄŻKA ROKU 2013
