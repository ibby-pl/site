---
title: Alfabet wśród zwierząt
author: Tomasz Osadowski
type: page
date: 2016-12-17T16:24:40+00:00

---
  * Nominacja literacka 2016

**Katarzyna Marciniak** A_lfabet wśród zwierząt_

Projekt okładki i ilustracje: Agnieszka Filipowska, Grupa Wydawnicza Foksal/Wilga, Warszawa 2016, 45 s., oprawa twarda, 190 x 245 mm, ISBN 978-83-280-3878-3, wiek: 4+

<img class="alignnone wp-image-3829 size-full" src="http://www.ibby.pl/wp-content/uploads/2016/12/AlfabetWsrodZwierzat-1.jpg" width="139" height="177" srcset="http://www.ibby.pl/wp-content/uploads/2016/12/AlfabetWsrodZwierzat-1.jpg 139w, http://www.ibby.pl/wp-content/uploads/2016/12/AlfabetWsrodZwierzat-1-79x100.jpg 79w" sizes="(max-width: 139px) 100vw, 139px" />

Co robi alfabet wśród zwierząt? Przede wszystkim wprowadza porządek do zbiorku rymowanych obrazków z życia przedstawicieli fauny: od aligatora do żółwia. A że „żuł żółw żółte ziarna żyta” – jest też okazja, by się zasobami alfabetu pobawić ortograficznie lub logopedycznie. W głośnej lekturze wiersze Katarzyny Marciniak ujawniają swą nienaganną strukturę rytmiczną, która idealnie współgra z pomysłową i pełną humoru treścią. Autorka bawi się językiem, wieloznacznością słów czy ich podobieństwem brzmieniowym. Zwierzęta toczą zgrabne dialogi, które można odgrywać na przedszkolnej scenie: „Jeśli nie chcesz mojej zguby, kotlecika kup mi luby!”. Jak widać, duchy klasyków unoszą się nad tym zoo, ale (ptasie) radio przestało już być znakiem nowoczesności. Gadżety są zupełnie inne: kalkulator, telefon komórkowy, zmywarka. Kot serfuje w internecie, pająk loguje się do sieci, mucha czatuje, cyranka wrzuca zdjęcie na Facebooka i zmienia status związku z cietrzewiem. Takie czasy! [Irena Bolek-Wiącek]