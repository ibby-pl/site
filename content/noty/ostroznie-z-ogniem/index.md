---
title: Ostrożnie z ogniem
author: Michał Zając
date: 2013-06-19T19:49:51+00:00

---

  ilustracje Olga Reszelska, tekst Justyna Święcicka, wyd. Wilga
seria Akademia Bezpiecznego Dziecka, 21&#215;24, ISBN 978-83-259-0231-5, s. 24, wiek 5+
Książka należy do serii: „Akademia Bezpiecznego Dziecka” i poruszane są w niej istotne dla życia i zdrowia dzieci kwestie bezpieczeństwa (nad wodą, w górach i w domu…). Tom opatrzono „świadectwem jakości&#8221; – konsultacji naukowej dokonał st. bryg. Waldemar Woliński, co dodaje mu powagi. Książka nie jest jednak nad miarę (i wiek odbiorców) poważna.
Opowieść o kolejnych etapach szkolenia przeciwpożarowego toczy się wartko. Kończy ją  oferta uzyskania legitymacji Klubu Bystrych Dzieciaków, którą każdy adept może wykonać sam. Punkt dla wydawcy za zachętę do własnych działań twórczych czytelnika.
Bezpretensjonalna forma, uproszczony rysunek, „pożarnicza&#8221; kolorystyka – to atuty tej ciekawej książki edukacyjnej.
NOMINACJA GRAFICZNA KSIĄŻKA ROKU 2010
