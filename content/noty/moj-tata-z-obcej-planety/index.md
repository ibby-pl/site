---
title: Mój tata z obcej planety
author: Maria Kulik
date: 2014-05-28T12:27:55+00:00

---
** **

Joanna Rudniańska, oprac. graf., il. Mateusz Kaniewski, Wyd. Pierwsze, s. 134, ISBN:978-83-923288-6-5, +13

Nie trzeba pochodzić z odległej planety, żeby stać się obcym. Wystarczy być innym – Żydem, Cyganem, kimś inaczej ubranym, o odmiennych poglądach. A wtedy zostanie się wykluczonym, niekiedy unicestwionym. Joanna Rudniańska stworzyła książkę wstrząsającą, przypominającą o wszechobecnym złu, na które zobojętnieliśmy, oglądając w serwisach telewizyjnych kolejne relacje z jakiejś wojny albo zadając śmierć w grach komputerowych. Granica między zabawą w zabijanie a współczesną wojną jest płynna – czasem trudno się zorientować, czy siedząc przed ekranem uczestniczy się w symulacji, czy klikając już się gdzieś kogoś zabija w realu.

Przeplatając konwencje science fiction, realizmu i baśni, pisarka uzmysławia jedno: „Wojny są. Drzemią jak smoki śpiące w swoich pieczarach”. Pokazując ciemne strony człowieczeństwa, siłą swego artyzmu powieść prowadzi czytelnika ku katharsis – czy ten je przeżyje, to już nie zależy od autorki, ona zrobiła wszystko, co było w jej pisarskiej mocy.

NOMINACJA  LITERACKA KSIĄŻKA ROKU 2008
