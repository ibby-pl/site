---
title: Jak Stańczyk z dworzan zażartował
author: Michał Zając
type: page
date: 2014-01-04T15:30:11+00:00

---
Anna Chachulska, il. i oprac. graf. Anita Andrzejewska i Andrzej Pilichowski-Ragno , Wydawnictwo: Zamek królewski na Wawelu, Kraków 2013, s. 32, opr. twarda, 306 x 312 mm, ISBN: 978-83-61866-36-7, wiek 5+

Jury wyraża uznanie dla dynamiczności opracowania graficznego „Stańczyka”, które z równym powodzeniem mogłoby – w innej skali – stać się scenografią do filmu animowanego czy przedstawienia teatru lalkowego albo makietą zamku wawelskiego i krakowskiego Rynku. Prace duetu artystycznego stanowią jednak zestaw ilustracji do legendy o królewskim błaźnie, ciesząc oko nie tylko najmłodszego czytelnika. Wyraziste postacie w karykaturalnej stylistyce „poruszają się” wśród śrubek, monet, koralików, haftek, guzików, koronek, sznurków, skrawków wzorzystych materiałów, makaronów, a nawet biżuterii! Filuterny bohater wciąga w dowcipny nawias wszystkie inne postacie z Zygmuntem I na czele. Zabudowa Rynku dawnej stolicy polskiej, kramy i towary – wszystkie elementy świata przedstawionego zostały dosłownie skonstruowane na potrzeby skrzących się kolorem (z dominującą królewską czerwienią) ilustracji. Barwność tego świata i tryskający zewsząd humor stanowią o niepomiernej graficznej atrakcyjności publikacji. Rec. Anita Wincencjusz-Patyna
  
NOMINACJA GRAFICZNA KSIĄŻKA ROKU 2013