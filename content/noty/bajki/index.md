---
title: Bajki
author: Maria Kulik
date: 2015-12-15T07:42:30+00:00

---
Karol Banach **(**ilustracje), tekst: Erna Rosenstein,  Warstwy, Wrocław  2014, s. 64; Oprawa twarda; 210 x 290 mm; ISBN: 978-83-64841-32-3; wiek: 7+

Bardzo udana współczesna wyprawa w grafikę 20-lecia międzywojennego. Dyscyplina gamy kolorystycznej sprowadzona do jasnego oranżu, odcieni błękitu i zielonej szarości idealnie koresponduje z tekstem mającym cechy realizmu magicznego. Takie są też ilustracje obrazujące sceny jak z marzeń sennych z przeskalowaniami, spersonifikowanymi obiektami, oraz typowe dla bajek zwierzęta odgrywające role ludzi. Świat przedstawiony wydaje się być zrodzonym z nieokiełznanej wyobraźni, ale porządkują go zgeometryzowane, zrytmizowane, a przez to dekoracyjne formy. Elementy tego świata zostały usytuowane, wedle strategii surrealistycznej, w niepokojącym sąsiedztwie (smoki i wieżowce, dziewczyna hodująca kwiaty i&#8230; wieżowce), co potęguje oniryczność tych plastycznych wizji.

Rec. Anita Wincencjusz-Patyna.

WYRÓŻNIENIE GRAFICZNE KSIĄŻKA ROKU 2015
