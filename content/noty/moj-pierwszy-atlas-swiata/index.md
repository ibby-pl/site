---
title: Mój pierwszy atlas świata
author: Michał Zając
date: 2013-06-19T19:15:43+00:00

---
 

tekst Maria Deskur, IL. Ewa KozIyra-Pawlak i Paweł Pawlak oprac. graf. Dorota Nowacka, wyd. LektorKlett, s. 16, 233&#215;300, ISBN 978-83-7608-180-9, 4+


  We współpracy wrocławskiego artystycznego małżeństwa powstało kolejne udane dzieło z wydawnictwa LektorKlett. I kolejny strzał w dziesiątkę! Paweł Pawlak namalował, Ewa Kozyra-Pawlak uszyła lalki – gałgankowe wizerunki mieszkańców wszystkich kontynentów (nietypowo – na Antarktydzie zamieszkał Wołodia, bo…. „naukowcy to jedyni ludzie, którzy żyją na Antarktydzie”). Możemy zatem startować do podróży w różne strony świata, z każdej przywożąc wizualną pamiątkę i garść ciekawostek o tym, co można tam zobaczyć. Jasne, że wiedzę tę nadal warto pogłębiać, w publikacjach bardziej poważnych, ale na stronach „Pierwszego Atlasu” dzieci znajdą mnóstwo inspiracji do własnych twórczych i badawczych poszukiwań. Tu zaledwie zasygnalizowano, jakie zwierzęta, zwyczaje i krajobrazy przypisane są do poszczególnych kontynentów. Absolutnym majstersztykiem jest wyszyta przez Ewę Pawlak mapa świata, która w grafi cznym skrócie ukazuje wszystkie kontynenty, przypominając ich mieszkańców – sławne postaci (m. in. rozbrajająco realny cesarz Akihito). Obok ludzi – zwierzęta, np. trzy pingwiny na bezkresnej śnieżnej bieli. Całość aż miło wziąć do ręki. Tekturowe stronice sprawią, że książkę śmiało można powierzyć nawet najmłodszym dzieciom. Maluchy mogą studiować z powagą i radością – tak jak ich starsze rodzeństwo.Książka w tęczowej typografi cznej oprawie Doroty Nowackiej.
 WYRÓŻNIENIE GRAFICZNE KSIĄZKA ROKU 2009
