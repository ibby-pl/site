---
title: Jurorzy konkursu Książka Roku 2016
author: Tomasz Osadowski
type: page
date: 2016-12-06T22:19:16+00:00

---
**Jurorzy konkursu „Książka Roku 2016” Polskiej Sekcji IBBY**

  * _Jury graficzne_

**DR ANITA WINCENCJUSZ-PATYNA (przewodnicząca)    **

Historyczka i krytyczka sztuki, doktor nauk humanistycznych w zakresie nauk o sztuce. Autorka książki _Stacja Ilustracja: Polska ilustracja książkowa 1950-1980. Artystyczne kreacje i realizacje _(Wrocław: ASP i Instytut Historii Sztuki Uniwersytetu Wrocławskiego, 2008), współautorka _Look! Polish Picturebook _(Gdańsk: Nadbałtyckie Centrum Kultury, 2016) oraz monografii _Michał Jędrzejewski _(Wrocław: ASP, 2011) i _Wanda Gołkowska_ (Wrocław: ASP, 2015). Publikuje na łamach czasopism „Quart”, „Format. Pismo Artystyczne”, „Dyskurs”, „Poradnik Bibliotekarza”, „Rita Baum”, „Ryms”.

Prodziekan Wydziału Malarstwa i Rzeźby ASP im. Eugeniusza Gepperta we Wrocławiu, adiunkt w Katedrze Historii Sztuki i Filozofii. Prowadzi zajęcia z historii i teorii sztuki, historii malarstwa oraz seminaria prac teoretycznych magisterskich i licencjackich. Realizuje autorski przedmiot _Polska sztuka użytkowa XX i XXI wieku_ w Instytucie Historii Sztuki Uniwersytetu Wrocławskiego oraz _Design _w Instytucie Dziennikarstwa i Komunikacji Społecznej Uniwersytetu Wrocławskiego. Współpracuje z Biennale Ilustracji w Bratysławie, Chorwackim Biennale Ilustracji, Galerią Miejską we Wrocławiu, Nadbałtyckim Centrum Kultury w Gdańsku, Bunkrem Sztuki w Krakowie oraz innymi instytucjami kultury. Stypendystka Trinity College Dublin (2011). Członkini Polskiej Sekcji IBBY. Od 2012 r. jurorka w ogólnopolskim konkursie „Książka Roku” w sekcji graficznej. Od 2014 r. jurorka  w konkursie „Dobre Strony” we Wrocławiu. W 2014 r. była także jurorką 1. Quadriennale Książki Obrazkowej „Picture Story” w Rydze (Łotwa).

**DR JACEK FRIEDRYCH**
  
Historyk sztuki, architektury i projektowania, wykładowca w Instytucie Historii Sztuki Uniwersytetu Gdańskiego, dyrektor Muzeum Miasta Gdyni. Dużą wagę przywiązuje do popularyzacji kultury artystycznej i architektonicznej.

**JAKUB WOYNAROWSKI**
  
Artysta, designer i niezależny kurator. Twórca projektów z pogranicza teorii i praktyki wizualnej. Absolwent i wykładowca ASP w Krakowie. Redaktor serii „Literatura Wizualna&#8221; w Korporacji Ha!art. Współtwórca Małego Instytutu Polskiej Ilustracji. Autor koncepcji artystycznej wystawy w Pawilonie Polskim podczas 14. Biennale Architektury w Wenecji. Laureat Paszportu „Polityki&#8221; za rok 2014 w kategorii sztuk wizualnych.

  * _Jury literackie_

**IRENA BOLEK-WIĄCEK (przewodnicząca)**

Polonistka, przez blisko 45 lat związana z czasopismem „Nowe Książki” jako sekretarz redakcji (od 1975) i jednocześnie jako redaktor prowadząca dział literatury dziecięcej i młodzieżowej (od 1978). Od 1991 do 2002 r. była członkiem zespołu redakcyjnego dwumiesięcznika poświęconego książce dla dzieci „Guliwer”. W latach 80. zasiadała w Radzie Artystycznej przy redakcji czasopisma dla dzieci „Miś”. Była też jurorką w konkursach wydawniczych (m.in. Nasza Księgarnia, Młodzieżowa Agencja Wydawnicza), przewodniczyła jury konkursu Dziecięcy Bestseller Roku &#8211; Duży Dong, a także uczestniczyła w pracach jury konkursu Książka Roku Polskiej Sekcji IBBY (od samego jego początku jako członkini jury, a od dwóch lat jako przewodnicząca). Polska Sekcja IBBY przyznała jej nagrodę za działalność związaną z upowszechnianiem literatury dla dzieci i młodzieży (1988). W 2015 r. została uhonorowana odznaczeniem „Zasłużona dla Kultury Polskiej”.

&nbsp;

**DR DANUTA ŚWIERCZYŃSKA-JELONEK**

Wykładowczyni akademicka, specjalistka  od literatury dziecięcej i młodzieżowej.
  
Przez przeszło 30 lat na Wydziale Pedagogicznym Uniwersytetu Warszawskiego prowadziła zajęcia o literaturze i czytelnictwie wśród najmłodszych. Jest współautorką, redaktorką naukową i współredaktorką kilkudziesięciu pozycji naukowych, m.in. dwóch monografii na temat współczesnej książki dziecięcej _Książka dziecięca 1990–_2005 i _Po potopie. Dziecko, książka i_ _biblioteka w XXI wieku_ oraz poradnika dla nauczycieli _Dziecko w dialogu z tekstem literackim_.  Od wielu lat współpracuje z miesięcznikiem literackim „Nowe Książki”, na łamach którego opublikowała kilkadziesiąt artykułów i recenzji. Publikowała m.in. w „Kwartalniku Pedagogicznym” i „Polonistyce”, a w latach 1991-2002 była członkinią kolegium redakcyjnego periodyku o książce dla dzieci „Guliwer”. Zasiadała (i zasiada) w jury wielu nagród literackich, m.in. Międzynarodowej Nagrody im. Janusza Korczaka, nagrody Książka Roku przyznawanej przez Polską Sekcję IBBY, Nagrody Literackiej im. Kornela Makuszyńskiego, a także wielu konkursów twórczości dziecięcej.

**MACIEJ SKOWERA**

Badacz baśni, literatury dziecięcej i młodzieżowej oraz popkultury. Absolwent kulturoznawstwa w Instytucie Kultury Polskiej UW, doktorant w Instytucie Literatury Polskiej UW, członek Pracowni Badań Literatury dla Dzieci i Młodzieży UW, członek Polskiej Sekcji IBBY i juror w konkursie Książka Roku w latach 2015–2016, członek-założyciel Koła Naukowego Baśni, Literatury Dziecięcej i Młodzieżowej i Fantastyki UW. Prowadzi konwersatoria ogólnouniwersyteckie i polonistyczne na temat utworów dla młodych odbiorców oraz zajęcia na studiach podyplomowych „Literatura i książka dla dzieci i młodzieży wobec wyzwań nowoczesności”. Współorganizator i uczestnik konferencji poświęconych literaturze dziecięcej i młodzieżowej. Publikował artykuły naukowe m.in. w „Creatio Fantastica”, „Kontekstach Kultury”, „Masce”, „Tekstualiach” i tomach zbiorowych. Współredaktor monografii: _Harry Potter. Fenomen społeczny, zjawisko literackie – ikona popkultury _(z Weroniką Kostecką), _Geografia krain zmyślonych. Wokół kategorii miejsca i przestrzeni w literaturze dziecięcej, młodzieżowej i fantastycznej _(z Weroniką Kostecką) oraz _Czytanie menażerii. Zwierzęta w literaturze dziecięcej, młodzieżowej i fantastycznej _(z Anną Mik i Patrycją Pokorą). Współpracuje jako recenzent z czasopismami „Nowe Książki” i „Kultura Liberalna”. Przygotowuje rozprawę doktorską na temat obecności odwołań do klasyki dziecięcej w literaturze „dla dorosłych”.

&nbsp;