---
title: Mój pierwszy alfabet
author: Michał Zając
date: 2013-06-19T19:17:23+00:00

---
 

Elżbieta Wasiuczyńska oprac. graf. Dorota Nowacka, wyd. LektorKlett, s. 26, 233&#215;300, ISBN 978-83-7608-171-7, 1+


  Koncepcja „alphabet books” – książek obrazkowych do nauki literek – jest od dawien dawna znana i lubiana. Oto zapoznajemy dzieci z alfabetem, pokazując przedmioty, których nazwy zaczynają się na daną literę. Słów zatem niewiele, a obraz przeważa. „L” jak lalka, lody, lampa… „M” jak mrówka, mysz i motyl…Trzeba artystki na miarę Elżbiety Wasiuczyńskiej, aby książka taka nie była nudna. Ilustratorka wycinała, wyszywała, dopinała, haftowała, tworząc wielobarwne obrazy z rozmachem, dowcipem i wielkim wyczuciem koloru. Nie jest łatwo „malować” polarem, a jej się udało (ze światłocieniem włącznie!). Są i niespodzianki. Czytelnik może poszukać w obrazach jeszcze jakichś dodatkowych słówek na wskazaną literę. Elegancka typografi a, zharmonizowana z obrazkiem, to zasługa Doroty Nowackiej. Pokaźny tom o tekturowych stronicach jest urodziwy i uniwersalny. Każdemu się przyda: dzieciom ku nauce, dorosłym ku rozrywce. A kosmaty Yeti ujmie za serce każdego.
NAGRODA GRAFICZNA KSIĄZKA ROKU 2009 za książkę autorską
