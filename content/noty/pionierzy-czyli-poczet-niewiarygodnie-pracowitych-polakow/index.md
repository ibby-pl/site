---
title: Pionierzy, czyli poczet niewiarygodnie pracowitych Polaków
author: Maria Kulik
date: 2014-12-06T16:25:38+00:00

---
Marta Dzienkiewicz,  ilustracje Joanna Rzezak, Piotr Karski, wyd. Dwie Siostry, Warszawa 2013, s. 112, oprawa twarda, 200&#215;250 mm, ISBN 978-83-63696-05-4, wiek 8+.

Książkę wypełniają opowieści o dwudziestu trzech „niewiarygodnie pracowitych” Polakach, żyjących w różnych czasach (między XV a XX wiekiem), zajmujących się bardzo różnymi rzeczami. Wybór postaci jest przemyślany, a fragmenty ich życiorysów układają się w historię o stałym dążeniu człowieka do poznania, poszerzenia granic znanego sobie świata, a także &#8211; do piękna, prawdy i dobra. Książkę otwierają i zamykają opowieści o eksploratorach, podejmujących niezwykłe wyzwania i wyruszających za swoim marzeniem na krańce świata &#8211; o Janie z Kolna i Wandzie Rutkiewicz. Losy obojga są przy tym wciąż tajemnicą: w przypadku XV-wiecznego żeglarza jest to tajemnica jego życia (czy żył naprawdę?), a w przypadku himalaistki &#8211; tajemnica śmierci. Każda opisana historia domaga się ciągu dalszego, inspiruje do własnych poszukiwań i stawiania istotnych pytań. Wartością opowieści jest także język, bardzo zręcznie łączący kolokwializmy, potoczne frazeologizmy z terminologią naukową (w niewielkich dawkach, dozowaną z dużym wyczuciem i na ogół wyjaśnianą przez umieszczenie jej w odpowiednim kontekście). Frapująca lektura i &#8211; przy okazji &#8211; niebanalny sposób na budowanie historycznej świadomości i tożsamości młodego pokolenia. Rec. Krystyna Zabawa

NOMINACJA LITERACKA KSIĄŻKA ROKU 2014
