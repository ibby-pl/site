---
title: Podróżnicy. Wielkie wyprawy Polaków
author: Grażka Lange
date: 2013-06-19T19:17:14+00:00
tekst:
- Andrzej Fedorowicz
ilustracje:
- Jacek Ambrożewski
- Zofia Frankowska
wydawca:
- Dwie Siostry
opis: Warszawa 2019, 144 s., oprawa twarda, 200×250 mm, ISBN 978-83-8150-018-0
wiek: 8+
nagrody:
- KR Nagroda Graficzna Ilustracje
- KR Nominacja Graficzna
- KR 2019
---
Dżungle i wzburzone morza, śnieżne zbocza Himalajów i meandry Amazonki, ogromne żółwie
i karawany wielbłądów. Pokonywanie przestrzeni na piechotę i rowerem, koleją i samolotem,
okrętem i kajakiem, czym się da, jak się da i dokąd się da.
Podróże i podróżnicy. Precyzyjnie narysowana opowieść, ze swadą i znajomością tematu,
swoistym wdziękiem i przerysowaniem, które potrafią więcej powiedzieć o urodzie i złożoności
świata niż najdłuższy tekst.

Doskonałe połączenie ilustracji i narracji obrazem autorstwa Jacka Ambrożewskiego i
Zosi Frankowskiej z adekwatnym projektem graficznym i pełną przygód opowieścią
Andrzeja Fedorowicza. Dałam się wciągnąć! Te śnieżyce, szczeliny skalne, wiatr w oczy, upał i ulewa.
Każda historia dzieje się w innym krańcu świata, jak to w podróży,
i jest narysowana w innej, ograniczonej skali kolorystycznej,
co czyni sztuczkę jeszcze atrakcyjniejszą i bardziej ekwilibrystyczną.
