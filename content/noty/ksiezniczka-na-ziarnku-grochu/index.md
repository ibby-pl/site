---
title: Księżniczka na ziarnku grochu
author: Michał Zając
date: 2013-06-19T19:12:43+00:00

---
tekst Hans Christian Andersen, il. Ewa Kozyra-Pawlak, wyd. Media Rodzina, s. 32, 200&#215;266, ISBN 978-83-7278-335-5, 5+


  Ilustrować Andersena to doprawdy nie lada zadanie: chyba wszystko już było… A jednak, Ewie Kozyrze-Pawlak udało się znaleźć nowy ilustratorski sposób na tradycyjną baśń. Wybrała oryginalną technikę patchworku. Swoje ilustracje wyszyła pracowicie z gałganków. Pokazała przy tym, jak niewygodne jest „grochowe” łoże w gościnie u króla: księżniczka wierci się we śnie i przewraca się z boku na bok, kręci, wierci, rozkopuje, dorabiając się coraz to nowych sińców na delikatnej skórze – po prostu męka. Nie byle jaka to księżniczka. W atłasach, koronkach, jedwabiach! Od bogactwa tkanin kręci się w głowie. Ilustratorka do andersenowskiej baśni dodała bonus: komplet papierowych „ubranek” dla księżniczki – strojnych i prawdziwie książęcych.
NOMINACJA GRAFICZNA KSIĄŻKA ROKU 2009
