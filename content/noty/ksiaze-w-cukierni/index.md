---
title: Książę w cukierni
author: Michał Zając
type: page
date: 2014-01-04T13:14:36+00:00

---
Marek Bieńczyk, il. Joanna Concejo, wyd. FORMAT, Wrocław 2013, format wstęga, opr. twarda, ISBN-978-83-61488-45-3, wiek 9+

Książę w cukierni &#8211; książka obrazkowa &#8211; zwróciła uwagę jurorek swoim finezyjnym opracowaniem, umiejętnym wielowarstwowym prowadzeniem treści, subtelnością formy. Zamiast sugerowanego przez okładkę kodeksu, książka rozciąga się sześciometrową harmonijkową wstęgą, na której z jednej strony umieszczony jest tekst i ilustracje, z drugiej natomiast czysta przestrzeń zaznaczona czterolistnymi koniczynami, pozostawia niedopowiedzenie lub miejsce na nową historię. Książę z twarzą dorosłego mężczyzny i ciałem chłopca, niezaradny wielki niedźwiedź, spędza czas z zakochaną, czułą Kaktusicą, wiernym, mądrym psem &#8211; na konsumpcji życia – ciastek. Postacie zawieszone w złamanej bieli kartki, surrealistyczne zestawienia znaczeń, odwrócone proporcje, kostiumy, papierowy stateczek, muffinkowa spódnica, krawat przechodzący w faworki lub odwrotnie, wszystko narysowane z iluzjonistyczną dokładnością, nadają opowiadaniu nową jakość, lekkość. Poetycki charakter bliski książkom obrazkowym Iwony Chmielewskiej zapowiada, że takie liryczne smakołyki mają w Polsce coraz więcej orędowników. Rec. Krystyna Rybicka

NAGRODA GRAFICZNA KIĄŻKA ROKU 2013