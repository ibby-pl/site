---
title: Bajki dla Idy
author: Maria Kulik
date: 2014-05-28T12:26:17+00:00

---
** **

Mikołaj Łoziński, il. ioprac. graf.. Ewa Stiasny, wyd. Znak, s. 115, ISBN 978-83-240-0981-7, +7

Pięć baśniowych przypowieści o zwierzętach, niekiedy tak małych, że zapominamy o ich istnieniu, czasem tak nieważnych, że nie pamiętamy o ich potrzebach, czyli o tych, które zwykliśmy traktować jako istoty od nas niższe. O zapomnieniu i braku opieki, o samotności i porzuceniu, o inności i bezradności, ale też o potrzebie wolności i szukaniu swojego miejsca w życiu, o miłości i przyjaźni, która każe ryzykować wiele dla bliskich w potrzebie. Trzeba ją przeczytać, by zrozumieć, co czuje bakteria obserwowana pod mikroskopem, a co pies, gdy jego państwo się rozwodzą…

Pełna zaskakujących pomysłów, dowcipna, wzruszająca książka, dla małych i dużych myślących ludzi, która uczy pokory i uważnego patrzenia na świat. Nie schematyczne kompozycje, mocne barwy. Nowoczesny kolaż z wykorzystaniem fotografii, rysunku, komputera. Paginacja stapia się z materiałem ilustracyjnym. Obrazy przechodzą ze strony na stronę, tworząc gęstą materię. Śmiała zabawa z komputerem, bez żadnych zahamowań. Całość bardzo dynamiczna, świetnie rozwijająca w obrazy tekst opowiadań.

NOMINACJA  LITERACKA  oraz GRAFICZNA KSIĄŻKA ROKU 2008

 
