---
title: Moje Bullerbyn
author: Maria Kulik
date: 2014-02-18T07:48:41+00:00

---
Barbara Gawryluk,   il. Natalia Talarek, AKAPIT  PRESS, str.155,

ISBN 978-83-62199-84-6, wiek  +10

Barbara Gawryluk, dziennikarka radia Kraków, niestrudzona popularyzatorka czytelnictwa na antenie tej rozgłośni, znana jest doskonale młodym czytelnikom jako autorka krótkich powieści z życia ich rówieśników ze szkoły i przedszkola.  _Moje Bullerbyn _jest najdojrzalszą literacko powieścią autorki. W życiu bohaterki następuje znacząca zmiana – przeprowadzka i to jaka! Rodzice Natalii, oboje lekarze, tracą pracę w szpitalu, ale zrazem otwiera się przed nimi możliwość wyjazdu do Szwecji, połączona z zatrudnieniem. Początkowy bunt i szok ustępuje fascynacji nowym krajem, czemu sprzyja otwartość Szwecji na przybyszów z innych stron. Książka ma też aspekt poznawczy, autorka wprowadza postać emerytowanej tancerki, żyjącej samotnie, która opiekują się pielęgniarki z Ukrainy. To dzięki znajomości z tajemniczą damą Natalia i jej koleżanki dowiadują się o Lwowie, o jego burzliwej historii i śladach polskości. Rec. Maria Kulik

Nominacja dziecięcego jury DONG 2010
