---
title: Pampilio
author: Michał Zając
type: page
date: 2013-06-19T19:38:54+00:00

---
&nbsp;

ilustracje i oprac. graficzne Monika Hanulak, tekst Irena Tuwim, wyd. Wytwórnia , 23.8&#215;28.3, ISBN 978-83-921964-7-1, s. 32, wiek 5+ (3+)

<p style="text-align: justify;">
  Książka o czystej, klarownej konstrukcji. Artystka mierzy się z legendarnym już wydaniem sprzed ponad 40 lat, z ilustracjami Ignacego Witza. Przedstawia nam swoją, całkiem odmienną i świeżą wizję. Śmiało poprowadzona narracja plastyczna prowadzi nas przez opowieść o niezwykłym owocu o trudnej do zapamiętania nazwie.
</p>

<p style="text-align: justify;">
  Fluorescencyjne pigmenty, świetny papier! Po latach siermiężnych, ubogich, jeśli idzie o jakość papieru i możliwości techniczne rodzimych drukarń, teraz naprawdę wiele można uzyskać. Trzeba tylko umieć to wyegzekwować &#8211;  tak, jak potrafi to Monika Hanulak, artystka świadoma i odpowiedzialna za całościowy projekt graficzny książki.
</p>

<p style="text-align: justify;">
  Książka dopracowana w szczegółach. Wyzwaniem dla naszych nawyków jest „lustrzana&#8221; okładka (tytuł i wszystkie informacje zamieszczone są IV stronie okładkowej, nie na froncie).
</p>

<p style="text-align: justify;">
  Zwierzęta przedstawiono symbolicznie – po części jak ludzi w zwierzęcych przebraniach (konotacje ze starożytnym Egiptem). Dzięki takiemu konceptowi z postaci bohaterskiego żółwia, który staje w obliczu rozgniewanego lwa-króla, artystka czyni dziecko. Jest to wspaniałe nawiązanie do najlepszej literatury afirmującej dziecko (patrz „Nowe szaty cesarza&#8221;).
</p>

<p style="text-align: justify;">
  Monika Hanulak posługuje się wyrazistymi plamami mocnego, fluorescencyjnego koloru i doskonale odnajduje się w świecie nowoczesnej ikonografii o silnych odniesieniach literackich.
</p>

Uzasadnienie: za śmiałość i konsekwencję w przeprowadzeniu pomysłu plastycznego oraz dojrzałość artystyczną.

NAGRODA GRAFICZNA KSIĄŻKA ROKU 2010