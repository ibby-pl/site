---
title: Bajka i Majka
author: Michał Zając
date: 2014-01-04T13:20:13+00:00

---
Malina Prześluga, il. Agnieszka Rzeźniak, Wydawnictwo TASHKA, Warszawa 2013, 32 s., 215 x 300 mm, ISBN: 978-83-935786-1-0, wiek 4+
  
Malina Prześluga stworzyła prostą, bezpretensjonalną opowiastkę – jest tu humor, przygoda, zaskakujące zwroty akcji, cała paleta emocji (na miarę dziecięcego odbiorcy) i niebanalni bohaterowie: nieco niesforna pchełka Majka, jej starszy brat Maciek i pozornie niesympatyczny komar Ryszard. Historia opowiadana jest z perspektywy tytułowej bohaterki – literackiej kuzynki Pchły Szachrajki powołanej do życia przez Jana Brzechwę i niepokornego Pchlątka z historyjki Claude’a Aveline – której emocjonalność, sposób mówienia i przeżywania spotykających ją przygód bliski jest dziecięcemu odbiorcy. Akcja toczy się gdzieś w psiej sierści i w futerku pluszowego misia; autorka pokazuje, jak niedostrzegane na co dzień obszary rzeczywistości tętnią życiem. Ujawnia sekrety ukrytego przed naszymi oczami świata. To, co pozornie odpychające, okazuje się zabawne i intrygujące. Rec. Weronika Kostecka
   
NOMINACJA LITERACKA KIĄŻKA ROKU 2013
