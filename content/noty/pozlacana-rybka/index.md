---
title: Pozłacana rybka
author: Michał Zając
date: 2013-06-19T19:21:34+00:00

---
 

Barbara Kosmowska, proj. okł.  Paulina Sroczyńska Wyd. Stentor s.  166, 125 x 195 mm; wiek +12 ISBN 978-83-98315-90-8


   Pogodna książka na smutny temat. Nastoletnia Alicja jest szczęściarą – ma kochających rodziców, kapitalnych dziadków, przyjaciółkę, zasobny dom, na dodatek jest zakochana z wzajemnością. Tyle tylko, że na tym idyllicznym obrazku są rysy – tata odszedł i związał się z „Miss Lata”, mama uciekła w pracę, przyjaciółce odbiła szajba, a chłopak poznał atrakcyjną wiolonczelistkę. A co najgorsze – kiedy z nowego związku ojca przychodzi na świat przyrodni brat Alicji, kiedy roztapia jej nieufne serce jedynaczki swoim dziecięcym wdziękiem – pojawia się choroba. Odtąd wszystko się zmienia. Powieść nie ma happy endu, ale daje nadzieję. Bo – zdaje się mówić autorka – są rzeczy, na które nie mamy wpływu, ale przecież sporo zależy od nas samych – od naszej umiejętności sygnalizowana swoich uczuć i oczekiwań, od zdolności pielęgnowania przyjaźni. I od wybaczania. Autorka nagrodzona za rzadką umiejętność pisania LEKKO o najcięższych życiowych opresjach. Wartka akcja, dobre dialogi – wszystkie atrybuty bestselleru – łączą się w książce z mądrą refleksją i niezawodną etyczną intuicją.
 NAGRODA LITERACKA KSIĄZKA ROKU 2007
