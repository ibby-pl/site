---
title: Spotkanie 10 grudnia – przygotowania do organizacji debaty o książce dziecięcej
author: Tomasz Osadowski
type: page
date: 2016-11-13T08:17:27+00:00

---
Drogie Ibbowiczki, Drodzy Ibbowicze

&nbsp;

Zainspirowany październikowym Kongresem Kultury oraz planowanym na rok przyszły Europejskim Kongresem IBBY, zarząd PS IBBY postanowił zorganizować Całodzienną Debatę na temat Książki Dziecięcej w Polsce (nazwa jest tymczasowa). Komitet organizacyjny w składzie Ewelina Rąbkowska, Katarzyna Domańska oraz Anna Czernow zaczął wstępne przygotowania i bardzo potrzebuje Waszego głosu w tej ważnej sprawie. Mamy nadzieję, że Debata będzie naszym wspólnym przedsięwzięciem, że będzie udana i zapoczątkuje nową tradycję cyklicznych spotkań naszego środowiska, czyli ludzi, których obchodzi i pasjonuje polska książka dla młodych.

Zapraszamy więc serdecznie wszystkich członków Polskiej Sekcji IBBY **10 grudnia 2016 (sobota) na godzinę 14.00** do Multimedialnej Biblioteki dla Dzieci i Młodzieży przy ulicy Tynieckiej 40a w Warszawie na spotkanie konsultacyjne. W trakcie spotkania chciałybyśmy zaprezentować nasze założenia i pomysły oraz posłuchać Waszych komentarzy i propozycji. Mamy nadzieję, że w dyskusji z Wami plan Debaty nabierze kształtów i rumieńców.  Liczymy na Waszą obecność!

&nbsp;

Anna Czernow