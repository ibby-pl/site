---
title: Thekla i jej chłopakowy świat, książka obrazkowa
author: Michał Zając
type: page
date: 2013-06-19T19:40:39+00:00

---
&nbsp;

Barbara Dubus, tekst Barbara i Thekla Dubus, oprac. graf. Anna Niemierko, wyd. Wytwórnia

27.5&#215;18.5, ISBN 978-83-921964-8-8, s. 102, wiek 6+****

<p style="text-align: justify;">
  Istne cacko z dziurką! (w pomysłowej okładce wycięty jest otwór &#8211; obiektyw fotograficznego aparatu). Piękna i mądra książka obrazkowa o charakterze fotoalbumu. Zdjęcia Barbary Dubus dokumentują codzienność córki, ośmioletniej Thekli. Ich dopełnienie stanowią krótkie i kontrapunktowe wypowiedzi dziewczynki, spisane przez mamę &#8211; fotografkę. Obraz i tekst tworzą całość magiczną, wzruszającą, zabawną: zmienną jak główna bohaterka. Widać jej osamotnienie w „chłopackim świecie&#8221;- bracia obserwowani są z uwagą, jaka przysługuje stworzeniom niezrozumiałym, całkiem odmiennym. Książka ta może być inspiracją dla matek  (i ojców) odkrywających światy własnych dzieci i zachwycających się nimi.
</p>

<p style="text-align: justify;">
  Narracja wizualna poprowadzona prosto i bez zbędnego gadulstwa, wolna od jakichkolwiek „szumów komunikacyjnych&#8221;. Projekt graficzny Anny Niemierko świetnie całość domyka, nie zakłócając odbioru.
</p>

<p style="text-align: justify;">
  Uzasadnienie: za wrażliwość i elegancję albumu i wprowadzenie w prywatny świat dziecka, który okazuje się czasem inny niż powszechne o nim wyobrażenie.
</p>

NAGRODA GRAFICZNA KSIĄŻKA ROKU 2010