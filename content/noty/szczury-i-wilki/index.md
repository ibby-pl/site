---
title: Szczury i wilki
author: Michał Zając
date: 2013-06-19T19:16:52+00:00

---
 

Grzegorz Gortat , okł. Mariusz Filipowicz, wyd. Nasza Księgarnia, s. 272, 130&#215;197, ISBN 978-83-10-11621-5, 15+


  Nastoletni bohater powieści, Heniek-Heinrich, syn brutalnego i zdegenerowanego alkoholika, jest członkiem organizacji neonazistowskiej i bez wahania wciela w życie jej rasistowski i nacjonalistyczny program. Uważa, że powinno się oczyścić Polskę nie tylko z cudzoziemców, z Żydami na czele, ale także z wszelkich osobników słabych i niepełnowartościowych. Sam czuje się prawdziwym Polakiem – zdrowym, silnym, wysportowanym i&#8230; czystej krwi. Z takim przekonaniem – w obronie honoru – podejmuje bójkę z chuliganami znęcającymi się nad młodocianą prostytutką. Brutalna walka prowadzi go na krawędź śmierci, ale ten stan zawieszenia pomiędzy światami daje mu możliwość poznania skrajnych konsekwencji wyznawanej ideologii – codziennego życia i powszechnej śmierci w Auschwitz. Obozowe życie zostało w powieści odmalowane z przejmującym realizmem, a oba ciągi narracyjne kończą się ledwo kiełkującym przejawem dobra: w obozie jest to ocalenie żydowskiego dziecka przez podporucznika SS, we współczesnej Warszawie – wątpliwości, które rodzą się w umysłach młodych neonazistów. Mądra, poruszająca lektura, a przy tym powieść nienaganna literacko. WYRÓŻNIENIE LITERACKIE KSIĄZKA ROKU 2009
