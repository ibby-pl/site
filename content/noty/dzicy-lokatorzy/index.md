---
title: Dzicy lokatorzy
author: Maria Kulik
date: 2014-12-06T15:31:03+00:00

---
Tina Oziewicz,  ilustracje Marta Szudyga, wyd. CZERWONY KONIK, Kraków 2014, s. 64, oprawa twarda, 170&#215;240 mm, ISBN 978-83-933934-8-0, wiek +7

Jest tu pomysłowo, zabawnie i mądrze. Świat przyrody styka się nagle ze światem ludzi – zderzają się ze sobą różne punkty widzenia, rozbieżne interesy. Główny bohater – robaczek mieszkający w jabłku – z przerażeniem obserwuje, jak ludzie ogałacają gałęzie z owoców i jeszcze chwila, a sięgną po jego dom („Jacyś ludzie wkładali normalne, nadające się do zamieszkania, nie zepsute ani nie pomarszczone wille”). Przebiegła próba wykorzystania węża do zniechęcenia intruzów nie udaje się. Książka – jak powiastka filozoficzna – może być odbierana na dwóch poziomach, przez czytelnika młodszego i starszego. Młodszy z zaciekawieniem będzie śledził losy robaków, dowiadując się przy okazji, jaką wartością jest społeczne współdziałanie; starszy dostrzeże nawiązania do Biblii, zastanowi się nad ludzkimi reakcjami, doceni zaskakujące rozwiązania fabularne.

Rec. Małgorzata Kąkiel

NOMINACJA LITERACKA KSIĄŻKA ROKU 2014
