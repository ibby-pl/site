---
title: Cześć, wilki!
author: Maria Kulik
type: page
date: 2014-12-06T15:33:49+00:00

---
Dorota Kassjanowicz, wyd. DWIE SIOSTRY, Warszawa 2014, s. 29,00 zł, oprawa twarda, 150&#215;200 mm, ISBN 978-83-60850-81-7, wiek +8

Gdyby dziecko było sprzętem, dorośli zaraz by zgłębili sposób jego obsługi. Ale ponieważ jest nastolatkiem, traktują je przedmiotowo, bo przecież do pełnoletniości pozostaje na łasce rodziców. Autorka pokazuje sytuację młodego człowieka, hodowanego, a nie wychowywanego przez rodziców. Dramat osamotnionego chłopca wyostrzają tworzone przez niego historie. Filip mocą słowa powołuje do istnienia królestwo Metalkorfu, którym rządzi zimny król Metaleks Pierwszy. Wymyślona baśń odbija zarówno sytuację chłopca, jak i jego psychikę. Nie tylko warstwa myślowa stanowi o wartości książki, ale też zręczność przeplatania konwencji fantastycznej z realistyczną. Autorka pokazuje moc i znaczenie w ludzkim życiu tworzenia. Powołanie do istnienia fabularnego świata daje twórcy poczucie siły, a umiejętność wykorzystania plastyczności słów przynosi radość. Rec. Małgorzata Kąkiel

NAGRODA LITERACKA KSIĄŻKA ROKU 2014