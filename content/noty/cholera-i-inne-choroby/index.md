---
title: Cholera i inne choroby
author: Tomasz Osadowski
date: 2016-12-17T17:37:57+00:00

---
  *  Nominacja graficzna 2016

**Karolina Kotowska** _Cholera i inne choroby_

Tekst: Łukasz Kaniewski, Poradnia K, Warszawa 2016, 80 s., oprawa twarda, 215 x 300 mm, ISBN: 978-83-63960-47-6, wiek: 4-10


Brawurowy i pełen humoru, a równocześnie bardzo przekonujący katalog chorób. Autorce ilustracji udało się znaleźć bardzo różnorodne klucze do ukazania poszczególnych chorób – od ujęć całkiem dosłownych, jak przemieszczona kość na zdjęciu rentgenowskim, czy wielka kropla zwisająca z zakatarzonego nosa, przez wizualne metafory – jak w wypadku nadciśnienia, po abstrakcyjną plątaninę w świetnej ilustracji towarzyszącej padaczce. Przy tej rozmaitości ujęć udało się jednak zachować jednorodny rytm całości, przede wszystkim dzięki konsekwencji w stosowaniu graficznego skrótu i radykalnej redukcji koloru – całość ogranicza się bowiem do bieli, czerni i czerwieni oraz różu i szarości. Ten kolorystyczny zabieg pozwala uniknąć naturalistycznej, fizjologicznej dosłowności, a równocześnie nie oddalić się zanadto od kolorów ludzkiego ciała. Czytelnie podany tekst dobrze gra z obrazami. [Jacek Friedrich]

