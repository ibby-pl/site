---
title: Hipopotam
author: Michał Zając
date: 2013-06-19T19:27:11+00:00

---
Tekst: Anna Moszyńska, il. Dorota Łoskot-Cichocka, oprac. graf.: Dorota Nowacka, Wyd. Siedmioróg, s. 78 ; 225 x 225 mm; wiek +5

ISBN 978-83-7254-875-7


   Wdzięczna, pogodna historia o nieoczekiwanej wizycie Hipopotama w domu pana Karola i jego żony. Niezgrabny i wielki, a przy tym samotny, Hipopotam z kołderką w paszczy i własnym prowiantem (dwoma główkami kapusty) pakuje się do ich  mieszkania. Uczynni staruszkowie budują specjalne łoże dla kłopotliwego gościa , opatulają kołderką i czytają do snu, a kiedy i to nie pomaga na bezsenność Hipopotama – odprowadzają go do miejskiej fontanny, gdzie mieszka. Ładna bajka z szyfrem – dobrze obrazuje kłopotliwe domowe rytuały przedsenne i nocne wędrówki do łóżka rodziców. Książka wyróżniona także za ciekawe ilustracje &#8211; jest w niej dbałość o wszystkie elementy: od proporcji tekstu i obrazu, do formy i jakości wydania. Ilustratorka pokazuje nam głównego bohatera jako obcego (Hipopotam – symbol dziecka wędrującego nocą do łóżka rodziców). Podkreśla to kompozycją kadrów oraz zmianą techniki rysunku hipopotama. Buduje przyjazny klimat poprzez niebanalną figuratywną ilustrację oraz ciepłą kolorystykę. Książka bogato ilustrowana, przyjazna dla najmłodszego czytelnika, do którego jest adresowana. Inteligentne partnerstwo narracji literackiej oraz współtworzenie  klimatu lektury.
 WYRÓZNIENIE GRAFICZNE  i NOMINACJA  LITERACKA KSIĄŻKA ROKU 2007

 
