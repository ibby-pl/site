---
title: Wielki powrót
author: Michał Zając
date: 2013-06-19T19:33:32+00:00

---
Tomasz Trojanowski, il. Nika Jaworowska,  Wyd. W.A.B, s.161; 150 x 190 mm; wiek +7

ISBN 978-83-7414-284-7


   Zwariowana historia ucieczki słonia Puzona i kangura Torby z miejskiego ZOO. W drodze do upragnionej Afryki nic nie dzieje się zgodnie z planem – Puzon i Torba błąkają się po Warszawie w poszukiwaniu bezpiecznej mety. Raz po raz zostają zdemaskowani, aby chwilę później popaść w kolejną przygodę. Nieoczekiwana, ponura puenta tylko na pozór wieńczy fabułę. Happy end gwarantowany. Dużo absurdalnych żartów, jeszcze więcej zabawnych dialogów (co dzieci bardzo lubią). Zabawne opowiadanie z pogranicza jawy i snu znajduje żartobliwą oprawę w czarno-białych ilustracjach rysowanych cienką kreską. Oryginalna stylizacja postaci i scenerii, ciekawe kompozycje i wyszukane kadry stanowią o niebanalności tej propozycji.
Oprócz sukcesu w  „Książce Roku” nagrodzona we wrocławskim konkursie „Bestsellerek 2007”.
 NOMINACJA  LITERACKA  i GRAFICZNA KSIĄŻKA ROKU 2007
