---
title: Bałtycka Syrena. Historia Konstancji Czirenberg
author: Maria Kulik
type: page
date: 2015-12-14T15:29:06+00:00

---
Tekst Anna Czerwińska-Rydel, projekt graficzny i rysunki: Marta Ignerska, Muchomor, Warszawa 2014, 92 s., oprawa twarda, 220&#215;165 mm, ISBN: 978-83-89774-78-1, wiek: 12+

Anna Czerwińska-Rydel opowiada o żyjącej w XVII w. Konstancji Czirenberg, kobiecie niezwykle utalentowanej i wykształconej, odwołując się do słynnych dzieł mówiących o syrenach. Dzięki temu biografia gdańszczanki staje się uniwersalną historią o inności. Tytułowa bohaterka stanowi swoiste kuriozum: jest zarówno osobą znaną, ozdobą spotkań towarzyskich, jak i przedmiotem plotek, „dziwolągiem” nieprzystającym do ówczesnych poglądów na temat roli kobiet. Napisana pięknym językiem powieść o blaskach i cieniach życia Konstancji subtelnie pokazuje młodym odbiorcom, że kobiece marzenia i pragnienia często przegrywają z codziennością. Rec. Maciej Skowera

NOMINACJA LITERACKA KSIĄŻKA ROKU 2015