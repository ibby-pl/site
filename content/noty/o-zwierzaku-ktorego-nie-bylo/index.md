---
title: O zwierzaku, którego nie było
author: Michał Zając
date: 2013-06-19T19:14:04+00:00

---
 

Anna Onichimowska projekt serii, oprac. graf. i il. Joanna Sedlaczek, wyd. Arkady, seria „W lesie Marcina”, s. 23, 210&#215;235, ISBN 978-83-213-4569-7, 3+


  Kolejna książka w serii „W lesie Marcina” porusza problem braku akceptacji wobec odmienności. Zwierzak, którego nie ma, to istota tak bardzo różna od wyobrażeń mieszkańców Lasu o tym, co normalne, bezpieczne i „własne”, że nawet szczera akceptacja jednego z nich nie jest w stanie ocalić jej przed odrzuceniem. Paskuda (tak w lesie nazwano zwierzątko) narysowana przez Joannę Sedlaczek posiada wszystkie cechy, które są konieczne do zrozumienia przesłania książki. Jest niepodobna do żadnego znanego zwierzęcia, przerażona, zagubiona i… bardzo sympatyczna. Mimo wszystko musi powrócić do niebytu – odfruwa na skrzydłach równie nieakceptowanego Chmuroptaka. Tylko króliczek, mimo przestróg, wyrusza na poszukiwanie przyjaciela – to krzepiący akcent tej mądrej i pięknej bajki – o tym, jak bardzo boimy się odmienności, nawet, jeśli nie może nam ona w niczym zagrozić. Tak jak mały wystraszony zwierzak lwom, słoniom i nosorożcom…
NOMINACJA LITERACKA KSIĄŻKA ROKU 2009
