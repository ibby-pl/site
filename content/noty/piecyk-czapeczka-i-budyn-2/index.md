---
title: Piecyk, czapeczka i budyń
author: Michał Zając
date: 2013-06-23T16:26:43+00:00

---
Anna Onichimowska _. _Ilustr. Agata Dudek. Agencja Edytorska Ezop, 2009; str. 43, 240&#215;210 mm, wiek: 5+

ISBN 978-83-89133-44-1


   O przyjaźni marzą samotny Wielki Troll i maleńki Pufek, mieszkający z mamą Pufką niedaleko zamku Trolla, gdzieś w zimnej północnej krainie. Każdy z nich próbuje zrealizować swoje pragnienie jak umie. Troll jest praktykiem. Zatrudnia nauczyciela języków obcych, stara się poznać upodobania sąsiadów, przenosi ich domek do swojego zamku, żeby nie musieli pokonywać mozolnej drogi. Pufek natomiast jest marzycielem i twórcą. To dzięki niemu zdarza się świat, w który wprowadza nas pisarka, po raz kolejny ucząc młodych czytelników, że prawda literacka to nie to samo co prawda rzeczywista – nie wiemy bowiem do końca opowieści, czy Wielki Troll istnieje „naprawdę”, czy Pufek jedynie go sobie wymyślił. Najważniejsze, że przyjaźń bohaterów okazała się możliwa. Na przekór lękom, obawom i uprzedzeniom, a dzięki sile wyobraźni i serdecznej magii, z którą w utworach Anny Onichimowskiej spotkaliśmy się już wiele razy.
 NOMINACJA LITERACKA KSIĄŻKA ROKU 2010
