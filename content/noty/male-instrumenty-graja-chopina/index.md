---
title: Małe Instrumenty grają Chopina
author: Maria Kulik
date: 2014-02-18T07:34:49+00:00

---
Paweł Romańczuk i Dorota Hartwich, il. Marcin Ożóg, str. 164, ISBN: 978-83-61488-44-6, wiek b.o.

Ze wszystkich chopinianów ta książka zasługuje na szczególną uwagę. Oryginalny pomysł, bogactwo treści poznawczych, brawurowa edycja – cudowny owoc pracy pary pasjonatów! Bohaterem książki jest nie tyle Chopin i jego muzyka, ale dziecinny instrument muzyczny, czyli toy piano. Niby zabawka, a jednocześnie poważne narzędzie, wykorzystywane przez współczesnych muzyków i kompozytorów. To właśnie małe fortepiany i pianina, w pokaźnej liczbie dwudziestu rożnych egzemplarzy, rozbrzmiewają na płycie grupy Małe Instrumenty, której nowatorskie i odkrywcze wykonawstwo nie zaszkodziło kompozytorowi, a wręcz przeciwnie. To książka dla każdego, bez względu na wiek, nie tylko melomana.

Nominacja obu gremiów jurorskich DONG 2010
