---
title: Dębołki
author: admin
date: 2013-02-23T19:27:02+00:00

---

  Tekst: Joanna Kulmowa. Ilustracje: Maria Ekier<br /> Warszawa 1998, AB Grafia; 48 s. ; 150 x 216 mm ; ISBN 83-7148-237-0<br /> wiek 3+
Zbiór króciutkich wierszy o stworzeniach leśnych i magicznych – po trosze zwierzętach, po trosze roślinach – hybrydach poetyckich. Skromne, liryczne wiersze, pięknie zilustrowane, subtelne rysunki kredką na czarnych tłach budują nastrój zagadki i niedomówienia. Sylwety ptaków, myszy i zajączków rysowane są z czułością, bez jałowej dosłowności. Nie bez powodu obie panie – poetka i ilustratorka – stanowią nierozłączny tandem edytorski. Ich wrażliwości dopełniają się – w duecie „grają” czysto, z wirtuozerią.
rec. Joanna Olech
