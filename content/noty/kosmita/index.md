---
title: Kosmita
author: Michał Zając
type: page
date: 2013-06-19T19:14:15+00:00

---
Roksana Jędrzejewska-Wróbel il. Jona Jung, wyd. ING Bank Śląski, s. 55, 210&#215;270, ISBN 978-83-928961-1-1, 8+

<p style="text-align: justify;">
  W domu kilkuletniej Oli pojawia się oczekiwany przez dziewczynkę braciszek. Niestety, niebawem okazuje się, że chłopczyk w niewielkim stopniu przypomina młodsze rodzeństwo innych dzieci – ignoruje otoczenie, nie znosi dotyku, nie uśmiecha się. Sprawia wrażenie zagubionego na obcej planecie, dlatego Ola nazywa go kosmitą. Opieka nad nim to wielkie wyzwanie dla całej rodziny, która musi pogodzić się z innością Kacpra, nauczyć się z nią żyć oraz zastosować konieczną terapię. Powieść napisana jest z pozycji Oli, ale czytelnik poznaje także odczucia Kacpra, piszącego przejmujące listy do Anioła Stróża. Książka powstała przy współpracy terapeutów z Fundacji Synapsis – jest nie tylko mądrą i dopracowaną literacko opowieścią o odmienności, lecz także znakomitą, wzorcową wręcz pozycją biblioterapeutyczną, niosącą wsparcie rodzinom dzieci autystycznych.
</p>

NOMINACJA  LITERACKA KSIĄŻKA ROKU 2009