---
title: Bahar znaczy Wiosna
author: Tomasz Osadowski
type: page
date: 2016-12-17T16:17:43+00:00

---
  * Nominacja literacka 2016

**Agnieszka Ayşen Kaim** _Bahar znaczy Wiosna_

Projekt okładki i ilustracje: Nežka Šatkov, Poławiacze Pereł (seria: „ ½ + ½ = ∞”, t. 3), Warszawa 2015, 51 s., oprawa twarda, 218 x 216 mm, ISBN 978-83-937988-4-1, wiek: 6+

<img class="alignnone size-medium wp-image-3825" src="http://www.ibby.pl/wp-content/uploads/2016/12/bahar-okladka-205x200.jpg" alt="bahar-okladka" width="205" height="200" srcset="http://www.ibby.pl/wp-content/uploads/2016/12/bahar-okladka-205x200.jpg 205w, http://www.ibby.pl/wp-content/uploads/2016/12/bahar-okladka-102x100.jpg 102w, http://www.ibby.pl/wp-content/uploads/2016/12/bahar-okladka.jpg 491w" sizes="(max-width: 205px) 100vw, 205px" />

Agnieszka Ayşen Kaim jest córką Turczynki i Polaka, urodzoną i wychowaną w Polsce; wśród rozlicznych zatrudnień autorki istotne miejsce zajmują przekłady z języka tureckiego oraz badanie  i praktykowanie sztuki opowiadania. I rzeczywiście – jej książkę wyróżnia sposób opowiedzenia historii mądrej Bahar, skryby „o palcach umazanych granatowym atramentem”. Uroda słowa, kultura literacka, charakterystyczny dla tekstu mówionego tok narracji, patyna czasu (bo to wiek XVI, może XVII) i koloryt Orientu czynią z owej historii coś więcej niż tylko piękną baśń o miłości Króla Lechistanu i cudzoziemki. Zwraca uwagę wątek nawiązywania kontaktów między ludźmi i odległymi krainami. Ale przede wszystkim jest to opowieść o odważnej dziewczynie, która potajemnie nauczyła się (zabronionego niewiastom) kaligrafowania, a potem samotnie, w męskim przebraniu, ruszyła pieszo ze Stambułu do Polski. Aby zostać mężem kobiety mądrzejszej od niego, „która za nic ma bogactwo i majętność całą, a tylko w księgach ma upodobanie”, zakochany monarcha musi rozwiązać trzy zagadki i – co najważniejsze – przyrzec, że pozwoli żonie pracować! Tak też się stało: po ślubie król po prostu królował, a mądra Bahar jako królowa Zofia, znów z poplamionymi atramentem palcami, nie marnowała czasu… [Irena Bolek-Wiącek]