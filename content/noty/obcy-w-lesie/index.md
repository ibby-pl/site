---
title: Obcy w lesie
author: Maria Kulik
date: 2015-12-14T07:20:56+00:00

---
Tekst Danuta Parlak , ilustracje Regina Bzyk, Alegoria, Warszawa 2015, s. 55, oprawa twarda, 172&#215;241 mm, ISBN 978-83-62248-61-2, wiek: 5+

W spokojne ciepłe przedpołudnie w lesie pojawił się Obcy. „Na pewno coś knuje”, stanowczo stwierdziła jedna z wiewiórek. I kiedy rozeszły się pogłoski o dramatycznych wydarzeniach w lesie, dla niektórych zwierzaków było oczywiste: to sprawka Obcego – przecież dziwny jakiś, taki elegancki i zajada się jagodami&#8230; Baśniowa opowieść Danuty Parlak mówi o uprzedzeniach wobec istot „nie z naszego lasu”. Ostrzega, że łatwo przychodzą złe myśli, negatywne emocje, krzywdzące oceny. A czasem tak niewiele potrzeba, by Obcy był „nie byle kim” – by był przyjacielem. Rec. Danuta Świerczyńska-Jelonek

WYRÓŻNIENIE   LITERACKIE KSIĄŻKA ROKU 2015
