---
title: Nagroda im. Hansa Christiana Andersena
author: admin
date: 2013-02-22T22:15:03+00:00

---

  Co dwa lata IBBY przyznaje autorom i ilustratorom książek dziecięcych swoje najwyższe wyróżnienie &#8211; Nagrodę im. Hansa Christiana Andersena. Otrzymują ją osoby żyjące, których twórczość jest bardzo ważna dla literatury dziecięcej.
Nagroda ta, często nazywana &#8222;Małym Noblem&#8221;, to najważniejsze międzynarodowe odznaczenie, przyznawane za twórczość dla dzieci. Patronem nagrody jest Jej Wysokość, Małgorzata II, Królowa Danii. Nominacje do tej prestiżowej nagrody zgłaszane są przez narodowe sekcje, a wyboru laureatów dokonuje międzynarodowe jury, w którego skład wchodzą badacze i znawcy literatury dziecięcej.
Nagrodę im. H. Ch. Andersena zaczęto przyznawać w 1956 roku, w kategorii Autor, a pierwszy ilustrator otrzymał ją dziesięć lat później. Na nagrodę składają się: złoty medal i dyplom, wręczane na uroczystej ceremonii, podczas Kongresu IBBY. Z okazji przyznania nagrody ukazuje się zawsze specjalny numer czasopisma &#8222;Bookbird&#8221;, w którym zamieszczane są nazwiska nominowanych, a także sprawozdanie z obrad Jury.
Wszystkie działania związane z przyznawaniem Medalu &#8211; Nagrody im. H. Ch. Andersena wspierane są finansowo przez firmę Nissan Motor Co.
 W 1982 roku laureatem Nagrody był Zbigniew Rychlicki &#8211; wybitny polski grafik i ilustrator.
 
