---
title: Kern. Wiersze dla dzieci
author: Tomasz Osadowski
date: 2016-12-17T16:32:38+00:00

---
  * Nagroda graficzna za książkę obrazkową 2016

**Małgorzata Gurowska, Monika Hanulak, Marta Ignerska, Agnieszka Kucharska-Zajkowska, Anna Niemierko, Gosia Urbańska-Macias, Justyna Wróblewska** _Kern. Wiersze dla dzieci_

Tekst: Ludwik Jerzy Kern, Wytwórnia, Warszawa 2015, 204 s., oprawa twarda, 288&#215;210 mm, ISBN: 978-83-64011-18-4, wiek: 6+

Odnoszący sukcesy koncept wydawniczy Wytwórni, która zaprasza do zilustrowania antologii wierszy dla dzieci pióra słynnych poetów polskich uzdolnione, wciąż młode pokolenie, znowu przyniosła kapitalny zestaw projektów graficznych. Całość różnorodna, nasycona kolorem, dowcipna, inteligentna, z intrygującą typografią, na najwyższym poziomie. Artystki kłaniają się w stronę tradycji (20-wieczna awangarda oraz Polska Szkoła Ilustracji), ale też konsekwentnie cyzelują swój oryginalny język plastyczny. Gurowska multiplikuje sterylnie czyste, precyzyjne rysunki, a Kucharska-Zajkowska chlapie tuszem i farbą, pismem odręcznym podaje tekst wiersza; Niemierko bawi się kształtami geometrycznymi jak klockami, a Wróblewska i Urbańska-Macias grają z konwencjami stylistycznymi; Hanulak ołówkiem stwarza i ujarzmia zawadiacki zwierzyniec w tonacji monochromatyczno-nostalgicznej, a Ignerska serwuje nam psychodeliczny koktajl kolorów i kompozycje zestawione z powycinanych zdjęć. Dla każdego coś pysznego! [Anita Wincencjusz-Patyna]

