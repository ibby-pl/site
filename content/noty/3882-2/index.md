---
title: Wytwórnik. Kalendarz 2017
author: Tomasz Osadowski
date: 2016-12-17T17:12:37+00:00

---
  * Wyróżnienie graficzne 2016

[ **Monika Hanulak**][1]**, Grażka Lange** (tekst i ilustracje) _Wytwórnik. Kalendarz 2017_

Wytwórnia, Warszawa 2016, 28 s., oprawa miękka, 295&#215;410 mm, ISBN: 978-83-64011-31-3, wiek: 5+

O ile &#8222;Wytwórnik&#8221; pozostaje przede wszystkim kalendarzem, to dzięki ilustratorsko-typograficznej koncepcji Moniki Hanulak i Grażki Lange zyskuje cechy interaktywnego picturebooka. Perspektywa astronomiczna zostaje tu zrównoważona opisem zależności występujących w przyrodniczym mikrokosmosie, a abstrakcyjną geometrię kosmicznych diagramów dopełnia organiczna, często kolażowa forma. Pokaźny format kolejnych rozkładówek, zbliżonych rozmiarem do plakatów, pozwala należycie wybrzmieć warstwie ilustracyjnej, opartej o mocne, sylwetowo potraktowane formy, ożywione dodatkowo blaskiem niezwykle intensywnych kolorów. Wyraziste wizualne kompozycje stanowią kontrapunkt dla uporządkowanego rytmu kolejnych dni, jednak w przeciwieństwie do klasycznego kalendarza obie warstwy &#8211; estetyczna i informacyjna &#8211; przenikają się w dynamiczny, ale i harmonijny sposób. [Jakub Woynarowski]

 [1]: http://wytwornia.com/index.php/s/wyniki/k/autor/id/5/ksiazki/monika-hanulak.htm
