---
title: Bezsenność Jutki
author: Michał Zając
date: 2013-06-23T15:47:03+00:00

---
Dorota Combrzyńska-Nogala,  il. Joanna Rusinek, wyd. Literatura, Łódź 2012, s. 79, oprawa twarda ,240 x 155, 978-83-7672-15-4, 6+


  Jutka mieszka wraz z ciocią i dziadkiem w łódzkim getcie. W jej dziecięcy świat wdzierają się informacje i doświadczenia związane z wojenną rzeczywistością, dziewczynka stara się jednak nie poddawać wszechogarniającemu smutkowi. Bawi się wspólnie z innymi dziećmi zamkniętymi w Litzmannstadt Ghetto, opiekuje się udomowionym gawronem, nawiązuje przyjaźń z Basią – polską dziewczynką mieszkającą po drugiej stronie muru. Każdego wieczoru słucha niezwykłych historii, które opowiada jej dziadek. Któregoś dnia w getcie zostaje zarządzona „wielka szpera” – wszystkie dzieci i starcy mają zostać oddani… Poruszająca opowieść o próbie cieszenia się każdym dniem w ekstremalnie trudnych, smutnych i groźnych realiach; lekcja historii, w której autorka z wielkim wyczuciem połączyła dziecięcą perspektywę postrzegania świata z „dorosłą” znajomością faktów II wojny światowej.
Rec. Weronoka Kostecka.
NOMINACJA LITERACKA KSIĄŻKA ROKU 2012
