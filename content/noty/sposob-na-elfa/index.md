---
title: Sposób na Elfa
author: Michał Zając
type: page
date: 2013-06-23T15:55:52+00:00

---
Marcin Pałasz**, **il. Olga Reszelska, wyd. Skrzat, Kraków 2012, s. 225, 195 x 138 mm, oprawa miękka, ISBN 978-83-7437-780-5, 10+

<p style="text-align: justify;">
  „Wielkie to, bez ogona, człapie nieporadnie na tych dwóch nogach, ale to Mój Własny Człowiek” &#8211; mówi z miłością niedawno przygarnięty ze schroniska pies (Extraordinary Life Form &#8211; Bardzo Niezwykła Forma Życia, czyli Elf). Dwóch narratorów &#8211; pisarz, autor <i>Licencji na zakochanie</i>, oraz wspomniany Elf &#8211; niezależnie od siebie opisuje proces wzajemnej uważnej obserwacji i obustronnego oswajania, zmierzającego prostą drogą do wielkiej miłości. Wybuchający co chwilę śmiechem czytelnik (bombarduje go komizm słowny i sytuacyjny) w miarę lektury jest coraz bardziej poruszony i wzruszony wrażliwością bohaterów. A w tle pierwsza ważna dziewczyna w życiu syna pisarza, niebezpiecznie wścibska sąsiadka, przyjazny policjant  i poszukiwanie osiedlowego złodzieja. Do tego ujmująca prostotą literackiego wyrazu relacja ojca z synem.
</p>

<p style="text-align: justify;">
  Rec. Małgorzata Kąkiel.
</p>

               WYRÓŻNIENIE LITERACKIE KSIĄŻKA ROKU 2012