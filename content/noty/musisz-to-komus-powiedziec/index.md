---
title: Musisz to komuś powiedzieć
author: Michał Zając
date: 2013-06-23T16:04:26+00:00

---
Barbara Ciwoniuk

proj. okładki Olga Reszelska, wyd. Literatura, s. 312, 135&#215;205, Łódź 2010, ISBN 978-83-7672-047-0; wiek 15+


  Napięte stosunki z matką, pierwsze zauroczenie, kłopoty z przyjaciółką, która czasami zawodzi zaufanie… Milena musi się zmierzyć z wieloma problemami okresu dorastania. W dodatku na początku wakacji w jej domu pojawia się Łukasz, chłopak z zagadkową i – wszystko na to wskazuje – mroczną przeszłością. Znajomość z nim okaże się o wiele ważniejsza, niż mogłoby się wydawać na początku. Czy istnieją granice szczerości? Na czym polega prawdziwa przyjaźń? Czy da się nie ulegać presji rówieśników i pozostać sobą, a jednocześnie uniknąć samotności? Złożony obraz relacji między młodymi ludźmi autorka splata z wątkiem warsztatów literackich poświęconych życiu i twórczości Marii Konopnickiej. Obalanie szkolnych mitów i dociekanie prawdy o dziewiętnastowiecznej poetce pozwala Milenie uważniej przyjrzeć się własnej rzeczywistości. Rec. Weronika Kostecka
WYRÓŻNIENIE LITERACKIE KSIĄŻKA ROKU 2011
