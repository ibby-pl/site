---
title: Dom czarownicy
author: Michał Zając
type: page
date: 2013-06-23T16:28:41+00:00

---
Zofia Beszczyńska _. _Ilustr. Wanda Orlińska. Wydawnictwo Martel, 2010; str. 31, 210&#215;285 mm, wiek: 5+

ISBN 978-83-62233-03-8

<p style="text-align: justify;">
  <b> </b>Najnowszy tom poezji dla dzieci Zofii Beszczyńskiej to kolejne spojrzenie na świat od innej, niecodziennej strony. W tak widzianym świecie zacierają się granice między żywym a nieożywionym – lampa śpiewa, ożywają narysowane potwory, kamienie zmieniają się w zwierzęta i wyruszają na wędrówkę. Nie tylko to istnieje, co da się zobaczyć i zrozumieć – realne jest też to, co <i>puka do drzwi we śnie</i> i <i>kaczki straszy nad wodą</i>. Świat ten nie jest jednak straszny, bo rządzą nim pewne prawa, nie prawa logiki, lecz pierwotne prawa baśni, które dziecko zna i rozumie: że wszystko – drzewa, ptaki, zwierzęta i kamienie – ma swoje imię, że nie należy budzić śpiącego wilka, <i>bo jeszcze (&#8230;) z lasu cię wyszczeka.</i> A przede wszystkim pełno w nim dobrych, ciepłych uczuć: radości słońca fikającego koziołki, miłości, której wyrazem może być po prostu&#8230; pyszne śniadanie i piosenka na dzień dobry. Dzięki temu świat wierszy Zofii Beszczyńskiej, choć niesamowity, jest przyjazny i bezpieczny.
</p>

 NOMINACJA LITERACKA KSIĄŻKA ROKU 2010