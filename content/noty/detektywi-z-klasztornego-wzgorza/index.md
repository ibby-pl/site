---
title: Detektywi z klasztornego wzgórza
author: Maria Kulik
date: 2015-12-14T15:32:39+00:00

---
Tekst Zuzanna Orlińska , projekt okładki: Mikołaj Kamler, Literatura (seria: „A TO HISTORIA!”), Łódź 2015, 279 s.; bez ilustracji, oprawa twarda, 214&#215;150 mm, ISBN: 978-83-7672-406-5, wiek: 10+


Rok 1930. Czerwińsk i Warszawa. Dwoje nastolatków tropi osobnika podejrzanego o przygotowanie zamachu na życie prezydenta Mościckiego. Śledztwo niespodziewanie prowadzi do tajemnicy templariuszy. W detektywistyczne działania włącza się znany pisarz Kornel Makuszyński. I niedługo zdarzenia te – czytelniku, sam się o tym przekonaj! – staną się twórczą inspiracją dla najpopularniejszych książek autora _Szatana z siódmej klasy_! Zuzanna Orlińska proponuje przewrotną zabawę literacką. Tej detektywistyczno-historycznej powieści wybornego smaku dodają przywołane w tle sensacyjnej fabuły znane postaci życia politycznego i kulturalnego międzywojnia, a obok nich 15-letni wówczas Jan Twardowski z bujną czupryną.  Rec. Danuta Świerczyńska-Jelonek

NOMINACJA LITERACKA KSIĄŻKA ROKU 2015
