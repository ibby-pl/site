---
title: Co krasnale mają w nosie. Prywatne życie krasnali
author: Michał Zając
date: 2013-06-19T19:46:58+00:00

---
ilustracje Agata Juszczak, teksty Dorota Matloch, wyd. Hokus-Pokus


  21.5&#215;15.5, ISBN 978-83-60402-32-0, s. 52, wiek 6+<b></b>
<span style="text-decoration: line-through;">K</span>siążka w czarno-białą pepitkę, z mocnym uderzeniem koloru i (uzasadnionym) szaleństwem typografii! Udany debiut dwóch kobiet &#8211; autorki Doroty Matloch i utalentowanej ilustratorki Agaty Juszczak. Książka pełna jest nietypowych krasnali &#8211; niezbyt urodziwych, ale przez to jakby bardziej wiarygodnych. Ilustratorka zręcznie charakteryzuje postaci &#8211; poprzez detal, rekwizyt.  Odważnie komponuje rozkładówki, śmiało żonglując plamą, szczegółem i czcionką. Rozmyślnie ograniczona gama barw – od różu, przez fiolet do mocnej czerni – pozwala skupić się na walorach dynamicznej ilustracji.
To bardzo zabawna, pełna absurdu książka jest rodzajem leksykonu, typologii współczesnych krasnali. To także pomysłowa zabawa z typografią (żywą jak tekst i ilustracje) w opracowaniu Rafała Bagińskiego.
NOMINACJA GRAFICZNA KSIĄŻKA ROKU 2010
 
