---
title: D.E.S.I.G.N. Domowy elementarz sprzętów i gratów niecodziennych
author: Michał Zając
date: 2013-06-19T19:49:04+00:00

---
ilustracje i oprac. graf. Aleksandra i Daniel Mizielińscy, tekst Ewa Solarz, wyd. Dwie Siostry 20.7&#215;20.7 cm, ISBN 978-83-608-5029-9, s. 168, wiek 6+


  Drugi, zielony – po czerwonym D.O.M.K.U. – tom serii edukacyjnej o sztuce użytkowej. Tym razem już nie książka autorska, bo Aleksandra i Daniel Mizielińscy opracowali graficznie (w swoim niepowtarzalnym stylu) tekst Ewy Solarz. Sposób traktowania tekstu i ilustracji<span style="text-decoration: line-through;">  </span>pozostały bez zmian &#8211; książka silniee przemawia obrazem, zawiera dużo infografiki i wspomagających przyswajanie tekstu ikonek, co jest znakiem rozpoznawczym utalentowanego małżeństwa. Przekaz obrazkowy lapidarny i czytelny. Przy okazji rozważań o sztuce projektowania przedmiotów i wnętrz dowiadujemy się sporo o historii i geografii, a także o upodobaniach pary artystów do sztuki masowej (film, komiks itd.). Przed tego rodzaju edukacją nie należy się bronić, tylko zaufać jej, marząc, by wszystkie książki edukacyjne były równie fascynujące, a nauka wchodziła sama do głowy.
NOMINACJA GRAFICZNA KSIĄŻKA ROKU 2010
