---
title: Magiczne Drzewo. Czerwone Krzesło
author: Michał Zając
date: 2013-06-19T19:17:43+00:00

---
 


  Aut. Andrzej Maleszka il. Igor Morski, Andrzej Maleszka, wyd. Znak, s. 240, 123&#215;174, ISBN 978-83-240-1165-0, 7+
Współczesna realistyczno-magiczna powieść znanego reżysera i scenarzysty teatralnego, fi lmowego i telewizyjnego,
specjalizującego się w twórczości dla dzieci i młodzieży. Na jej podstawie autor wyreżyserował oglądany na całym świecie cykl fi lmowy, nagrodzony m.in. Emmy Award.
Obok trójki rodzeństwa: Tosi, Filipa i Kukiego – dzieci bezrobotnych, choć utalentowanych, muzyków – bohaterem powieści jest czerwone krzesło posiadające moc spełniania życzeń. Niestety, życzenie, aby mama i tata znaleźli wspaniałą pracę, okazuje się na tyle nieprecyzyjne, że kochający rodzice nagle stają się automatami do zarabiania pieniędzy, podejmują pracę na snobistycznym statku pasażerskim, a dzieci powierzają „opiece” okropnej ciotki. Sympatyczne i dość urwisowate rodzeństwo próbuje odkręcić zaistniałą sytuację, przeżywając przy tym wiele szaleńczych przygód spowodowanych nie zawsze dopracowaną współpracą z magicznym krzesłem.
Pełna uroku powieść przygodowo-refl eksyjna, nawiązująca do najlepszych wzorów fantastyki baśniowej. Nie tylko bawi, ale także pokazuje, jak ważna w życiu jest umiejętność dokonywania właściwych wyborów, trafna ocena dobra i zła, a także – zdolność do empatii. NAGRODA LITERACKA KSIĄZKA ROKU 2009
