---
title: Księga Julii
author: Michał Zając
type: page
date: 2013-06-23T16:36:24+00:00

---
Dorota Bałuszyńska-Srebro, „”, s. 219, 24,5&#215;17,5 cm, „Novae Res”, ISBN 978-83-61194-66-8; lat 10+

<p style="text-align: justify;">
  Autorka przeprowadza bohaterkę  przez różne wymiary świata, wpisuje książkę do książki  (Julia czyta chwilami <i>Księgę Julii</i>, czyli opowieść o własnych przygodach), dokonuje  zakłóceń w linearnym następstwie czasowym. Dziewczynka gra w klasy i w zależności od tego, gdzie skoczy, w tej historii bierze udział. Plątanina nawiązań literackich, wartka akcja, wielość postaci, różnorodność czasu oraz miejsca akcji prowadzą do przekazania kilku prawd: każdy został umieszczony we właściwym dla niego świecie i ma tam do wypełnienia zadanie;  wszystkiemu należy się dokładnie przyjrzeć, a dopiero później oceniać; dostrzeganie uroku świata, wynikającego z jego złożoności, to przywilej ludzi obdarzonych bogatą wyobraźnią. Wrażliwość Julki, jej talent kreacji są w pewnej mierze  wynikiem osamotnienia w domu rodzinnym. Dziewczynka dużo czyta, tworzy własne wizje, a bogactwo doświadczeń, przemyśleń czyni ją dojrzalszą.
</p>

 NOMINACJA LITERACKA KSIĄŻKA ROKU 2010