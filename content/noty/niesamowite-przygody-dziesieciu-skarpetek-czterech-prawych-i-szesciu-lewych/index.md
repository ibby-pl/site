---
title: Niesamowite przygody dziesięciu skarpetek (czterech prawych i sześciu lewych)
author: Maria Kulik
date: 2015-12-14T15:27:56+00:00

---
Tekst Justyna Bednarek, projekt okładki i ilustracje: Daniel de Latour, Poradnia K, Warszawa 2015, 158 s., oprawa twarda, 243&#215;170 mm, ISBN: 978-83-63960-13-1, wiek: 5+

Dziwicie się czasem, że w praniu zginęła kolejna skarpetka od pary i pojedynczych „otulistopek” macie coraz więcej? Zręcznie wyjaśnia tę zagadkę dziesięć fantastycznych opowieści o skarpetkach, które „wybierają wolność” i uciekają w fascynujący je świat. Autorka ciekawie kreuje zarówno te niebanalne bohaterki – elegantki i szare myszki – jak i postaci, którym pomagają one zaprowadzić w życiu ład, pomyślnie rozwiązać ważne problemy. Robi to z talentem i wyobraźnią, żywym językiem, w sprawnie napisanych dialogach. Ciepłe i pełne humoru bajki Justyny Bednarek są nowoczesnym nawiązaniem do tradycji opowieści Andersena o rzeczach codziennego użytku, przynoszą zarazem pochwałę życiowej aktywności i zaangażowania w sprawy innych. Rec. Danuta Świerczyńska-Jelonek

NOMINACJA LITERACKA KSIĄŻKA ROKU 2015
