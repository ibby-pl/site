---
title: Koniec gry
author: Michał Zając
date: 2013-06-23T15:55:02+00:00

---
Anna Onichimowska ****_ _ proj. okł. Oksana Shmygol, opr. typograf. Daniel Malak, wyd. Znak Emotikon, Kraków 2012, s. 208, oprawa miękka, 136&#215;205 mm, ISBN: 978-83-240-1752-2, 14+

Za pomocą oszczędnych środków, z wyczuciem i szacunkiem wobec przedstawianej problematyki Anna Onichimowska opowiedziała historię siedemnastoletniego chłopaka, który odkrywa w sobie skłonności homoseksualne. Sytuacja życiowa Alka jest skomplikowana: jego brat bliźniak działa aktywnie w prawicowej bojówce, ojciec nie jest w stanie zaakceptować syna-geja. Dziewczyna Alka, z którą ten był dotychczas w szczęśliwym związku, wymusza na nim publiczny, internetowy _coming out_. Autorka potraktowała temat odważnie, ale też z namysłem, stroniąc od sensacji i literackich fajerwerków. Pokazała bohatera, który, dojrzewając, zadaje sobie pytania o swoje „ja” i sam szuka na nie odpowiedzi, instynktownie lgnąc do ludzi, którzy wydają się go rozumieć i wspierać, i zmagając się z brakiem akceptacji ze strony innych. Interesujący jest tutaj również wątek działacza prawicowej młodzieżówki, który musi się zmierzyć z faktem, że jego rodzony brat okazuje się jednym z pogardzanych przez niego „odmieńców”.

Rec. Weronika Kostecka.

NOMINACJA LITERACKA KSIĄŻKA ROKU 2012

 
