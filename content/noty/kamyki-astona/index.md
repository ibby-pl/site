---
title: Kamyki Astona
author: Maria Kulik
date: 2014-02-18T07:43:59+00:00

---
Lotta Geffenblad, tłum H. Dymel–Trzebiatowska, ENEDEUERABE,  str.  28, ISBN 978-83-927462-4-9, wiek: 3+

Przeznaczona dla dzieci młodszych książka obrazkowa ****mówi o małym Astonie, który z każdego spaceru przynosi do domu samotny kamyk. Myje i suszy swoje znaleziska, ogrzewa, przykrywa kołderką. Kiedy cały pokój zapełniony jest pudełkami z kamieniami-znajdkami, rodzice organizują wycieczkę nad morze. Nie zdradzę puenty, jest rozczulająca. Autorka książki ubrała Astona w psi kostium, choć każdy z nas wie, że chodzi o wrażliwe dziecko z wielkimi pokładami empatii. Przesłanie książki nie jest oczywiste, ale w tej słodko-gorzkiej, bardzo prostej historii tkwi prawda o umiejętności współodczuwania, o dziecięcych odruchach serca, z których lepiej byłoby nigdy nie wyrastać. Na marginesie &#8211; uważny czytelnik znajdzie w książce przykład przełamywania nawyków &#8211; które z rodziców robi na drutach? Aha! Rec. Joanna Olech

Nominacja dorosłego jury DONG 2010
