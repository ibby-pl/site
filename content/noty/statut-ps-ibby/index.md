---
title: Statut PS IBBY
author: admin
type: page
date: 2013-02-22T20:32:33+00:00

---
<p style="text-align: center;">
  <strong>Statut Stowarzyszenia Przyjaciół Książki dla Młodych (Polskiej Sekcji IBBY)</strong>
</p>

<p style="text-align: center;">
  <strong>Rozdział I</strong><br /> <strong>Postanowienia ogólne</strong>
</p>

<p style="text-align: justify;">
  § 1. Terenem działalności Stowarzyszenia Przyjaciół Książki dla Młodych, zwanego dalej Stowarzyszeniem, jest obszar Rzeczypospolitej Polskiej, a siedzibą Warszawa.
</p>

<p style="text-align: justify;">
  § 2. Stowarzyszenie jest organizacją zarejestrowaną, działającą na podstawie obowiązującego prawa o stowarzyszeniach i posiada osobowość prawną.
</p>

<p style="text-align: justify;">
  § 3. Stowarzyszenie jest polską sekcją narodową Międzynarodowej Rady do Spraw Książki dla Młodych (International Board on Books for Young People – w skrócie IBBY).
</p>

<p style="text-align: justify;">
  § 4. Stowarzyszenie używa pieczęci i odznak zgodnie z obowiązującymi w tym zakresie przepisami prawnymi.
</p>

<p style="text-align: justify;">
   
</p>

<p style="text-align: center;">
  <strong>Rozdział II</strong><br /> <strong>Cele działania Stowarzyszenia</strong>
</p>

<p style="text-align: justify;">
  § 6. Celami działania Stowarzyszenia są:
</p>

  * <div style="text-align: justify;">
      integracja różnych środowisk związanych z książką dla młodego czytelnika;
    </div>

  * <div style="text-align: justify;">
      wspieranie rozwoju książki dla dzieci i młodzieży, popieranie i promocja książki wartościowej pod względem literackim, plastycznym i edytorskim;
    </div>

  * <div style="text-align: justify;">
      przyczynianie się do rozwoju literatury dla młodych, jak i wiedzy o tej literaturze, o jej współczesności i historii;
    </div>

  * <div style="text-align: justify;">
      promocja w kraju i na świecie wartościowej artystycznie książki dla młodych.
    </div>

<p style="text-align: justify;">
   
</p>

<p style="text-align: center;">
  <strong>Rozdział III</strong><br /> <strong>Sposoby realizacji celów Stowarzyszenia</strong>
</p>

<p style="text-align: justify;">
  § 7. Stowarzyszenie realizuje swe cele poprzez:
</p>

  1. <div style="text-align: justify;">
      organizowanie imprez o charakterze informacyjnym i naukowym;
    </div>

  2. <div style="text-align: justify;">
      kontakt ze stowarzyszeniami i związkami twórczymi, ośrodkami naukowymi związanymi z książką dla młodych;
    </div>

  3. <div style="text-align: justify;">
      prowadzenie akcji związanych z upowszechnianiem czytelnictwa wśród dzieci i młodzieży oraz wśród pośredników: nauczycieli, bibliotekarzy, rodziców i wychowawców (prelekcje, wykłady, spotkania twórców z czytelnikami itp.);
    </div>

  4. <div style="text-align: justify;">
      gromadzenie danych dotyczących dawnej i współczesnej książki dla dziecka;
    </div>

  5. <div style="text-align: justify;">
      pozyskiwanie informacji dotyczących obcej literatury dla młodych i prowadzonych prac badawczych oraz przekazywanie informacji o polskiej książce i polskich pracach badawczych za granicę;
    </div>

  6. <div style="text-align: justify;">
      zgłaszanie twórców do nagród polskich i międzynarodowych (w tym nagród IBBY) oraz przyswajanie polskiemu czytelnikowi nagrodzonych dzieł;
    </div>

  7. <div style="text-align: justify;">
      nagradzanie najbardziej wartościowych książek polskich nagrodami ustanowionymi przez Stowarzyszenie i zapewnienie popularyzacji nagrodzonych utworów i autorów;
    </div>

  8. <div style="text-align: justify;">
      udział delegatów Stowarzyszenia w zgromadzeniach, spotkaniach i konferencjach IBBY oraz w innych imprezach zagranicznych związanych z książką dla dziecka;
    </div>

  9. <div style="text-align: justify;">
      inicjowanie i współorganizowanie przedsięwzięć mogących rozwijać zainteresowanie literaturą dla dzieci i młodzieży wśród pedagogów, bibliotekarzy, pracowników nauki, krytyków literackich.
    </div>

 10. <div style="text-align: justify;">
      podejmowanie przedsięwzięć badawczych związanych z refleksją naukową i krytyczną dotyczącą książki dla młodych,
    </div>

 11. <div style="text-align: justify;">
      gromadzenie i wymiana informacji na temat dawnej i współczesnej książki dla młodego czytelnika,
    </div>

 12. <div style="text-align: justify;">
      zacieśnianie i podejmowanie nowych kontaktów międzynarodowych poprzez wymianę informacji i udział w międzynarodowych działaniach na rzecz książki,
    </div>

 13. <div style="text-align: justify;">
      utrzymywanie kontaktów z innymi sekcjami narodowymi IBBY w celu wymiany informacji o dokonaniach twórczych oraz kierunkach rozwoju literatury i pracach badawczych,
    </div>

 14. <div style="text-align: justify;">
      promowanie literatury polskiej za granicą, jak i pozyskiwanie dla polskiego czytelnika wartościowych książek obcych,
    </div>

 15. <div style="text-align: justify;">
      podejmowanie akcji międzynarodowych związanych z książką dla młodego czytelnika i uczestniczenie w tego typu akcjach organizowanych przez narodowe sekcje IBBY.
    </div>

<p style="text-align: justify;">
   
</p>

<p style="text-align: center;">
  <strong>Rozdział IV</strong><br /> <strong>Członkowie, ich prawa i obowiązki</strong>
</p>

<p style="text-align: justify;">
  § 8. Członkowie Stowarzyszenia dzielą się na:
</p>

  * <div style="text-align: justify;">
      członków zwyczajnych,
    </div>

  * <div style="text-align: justify;">
      członków wspierających,
    </div>

  * <div style="text-align: justify;">
      członków honorowych.
    </div>

<p style="text-align: justify;">
  § 9.
</p>

  1. <div style="text-align: justify;">
      Członkiem zwyczajnym może zostać osoba pełnoletnia, posiadająca obywatelstwo polskie, związana z książką dla dzieci i młodzieży, jej powstawaniem, funkcjonowaniem, obiegiem, oceną, badaniem naukowym, popularyzacją.
    </div>

  2. <div style="text-align: justify;">
      Członków zwyczajnych przyjmuje Zarząd Główny Stowarzyszenia na podstawie deklaracji pisemnej kandydata.
    </div>

<p style="text-align: justify;">
  § 10. Członkowie zwyczajni mają obowiązek:
</p>

  1. <div style="text-align: justify;">
      przestrzegania postanowień statutu i uchwał władz Stowarzyszenia,
    </div>

  2. <div style="text-align: justify;">
      aktywnego udziału w pracach Stowarzyszenia,
    </div>

  3. <div style="text-align: justify;">
      regularnego uiszczania składek członkowskich.
    </div>

<p style="text-align: justify;">
  § 11. Członkowie zwyczajni mają prawo:
</p>

  1. <div style="text-align: justify;">
      korzystania z czynnego i biernego prawa wyborczego do władz Stowarzyszenia,
    </div>

  2. <div style="text-align: justify;">
      zgłaszania wniosków i propozycji oraz formułowania opinii o pracach Stowarzyszenia i jego zamierzeniach,
    </div>

  3. <div style="text-align: justify;">
      działania zgodnie ze swoimi zainteresowaniami,
    </div>

  4. <div style="text-align: justify;">
      udziału w pracach programowych i wszelkich przedsięwzięciach organizowanych przez Stowarzyszenie,
    </div>

  5. <div style="text-align: justify;">
      korzystania z pomocy Stowarzyszenia przy podejmowaniu prac programowych, naukowych, samokształceniowych, akcji promocyjnych i czytelniczych.
    </div>

<p style="text-align: justify;">
  § 11a. Członkostwo zwyczajne Stowarzyszenia ustaje na skutek:
</p>

  1. <div style="text-align: justify;">
      dobrowolnego wystąpienia zgłoszonego na piśmie do Zarządu Głównego Stowarzyszenia;
    </div>

  2. <div style="text-align: justify;">
      skreślenia z listy członków na mocy uchwały Zarządu Głównego Stowarzyszenia po uprzednim pisemnym upomnieniu;
    </div>

  3. <div style="text-align: justify;">
      skreślenie z listy członków może nastąpić wskutek:
    </div>
    
      * <div style="text-align: justify;">
          niepłacenia składek przez dwa lata,
        </div>
    
      * <div style="text-align: justify;">
          wykluczenia na podstawie uchwały Zarządu Głównego za naruszenie postanowień Statutu, regulaminów i uchwał władz Stowarzyszenia, czyli za działalność na szkodę Stowarzyszenia.
        </div>

  4. <div style="text-align: justify;">
      od uchwały Zarządu Głównego o skreśleniu z listy członków przysługuje odwołanie do najbliższego Walnego Zgromadzenia Członków wniesione w terminie nie dłuższym niż jeden miesiąc od daty powiadomienia członka o skreśleniu.
    </div>

  5. <div style="text-align: justify;">
      osoba wykluczona lub skreślona może być przyjęta do Stowarzyszenia na warunkach nowo wstępującego, jednak nie wcześniej niż po upływie pięciu lat od daty wykluczenia lub skreślenia.
    </div>

<p style="text-align: justify;">
  §. 12.
</p>

  1. <div style="text-align: justify;">
      Członkiem wspierającym może być osoba fizyczna lub prawna (wydawnictwa, księgarnie, biblioteki, stowarzyszenia, fundacje itp.) przyjęta przez Zarząd Główny Stowarzyszenia, deklarująca pomoc finansową, rzeczową lub inną.
    </div>

  2. <div style="text-align: justify;">
      Członek wspierający działa w Stowarzyszeniu za pośrednictwem swego przedstawiciela. Przysługuje mu głos doradczy na Walnym Zgromadzeniu Członków. Ma obowiązek przestrzegania statutu, regulaminów i uchwał władz Stowarzyszenia.
    </div>

  3. <div style="text-align: justify;">
      Członkostwo wspierające ustaje w przypadkach określonych w § 12 pkt 1 i 2.
    </div>

<p style="text-align: justify;">
  § 13. Tytuł Honorowego Członka Stowarzyszenia nadaje Walne Zgromadzenie Członków w tajnym głosowaniu na wniosek Zarządu Głównego. Członkiem Honorowym może zostać osoba szczególnie zasłużona w rozwijaniu literatury dla młodych, wiedzy o niej, propagowaniu postaw czytelniczych. Członkowie Honorowi posiadają wszystkie prawa członków zwyczajnych, mają obowiązek przestrzegania statutu, regulaminów i uchwał Władz Stowarzyszenia.
</p>

<p style="text-align: justify;">
   
</p>

<p style="text-align: center;">
  <strong>Rozdział V</strong><br /> <strong>Władze Stowarzyszenia</strong>
</p>

<p style="text-align: justify;">
  § 14.
</p>

  1. <div style="text-align: justify;">
      Naczelnymi władzami Stowarzyszenia są:
    </div>
    
      * <div style="text-align: justify;">
          Walne Zgromadzenie Członków
        </div>
    
      * <div style="text-align: justify;">
          Zarząd Główny,
        </div>
    
      * <div style="text-align: justify;">
          Główna Komisja Rewizyjna.
        </div>

  2. <div style="text-align: justify;">
      Kadencja wszystkich władz Stowarzyszenia trwa cztery lata.
    </div>

  3. <div style="text-align: justify;">
      Na zwolnione miejsca członków władz pochodzących z wyborów władze Stowarzyszenia maja prawo kooptacji nowych członków, jednak w liczbie nie przekraczającej 1/3 składu wybranego przez Walne Zgromadzenie Członków.
    </div>

  4. <div style="text-align: justify;">
      Nie można łączyć funkcji w Zarządzie Głównym z funkcjami w Głównej Komisji Rewizyjnej.
    </div>

  5. <div style="text-align: justify;">
      Obrady Walnego Zgromadzenia Członków mogą rozpoczynać się w pierwszym terminie przy obecności przynajmniej połowy uprawnionych do głosowania lub w drugim terminie bez względu na liczbę obecnych. Uchwały władz Stowarzyszenia zapadają zwykłą większością głosów, ale z wyjątkiem uchwał wymienionych w § 28.
    </div>

<p style="text-align: justify;">
   
</p>

<p style="text-align: center;">
  <strong>Walne Zgromadzenie Członków</strong>
</p>

<p style="text-align: justify;">
  § 15. Najwyższą władzą Stowarzyszenia jest zwoływane przez Zarząd Główny Walne Zgromadzenie Członków , które może być zwyczajne lub nadzwyczajne. W Walnym Zgromadzeniu Członków z głosem stanowiącym biorą udział członkowie zwyczajni i honorowi, z głosem doradczym członkowie wspierający.
</p>

<p style="text-align: justify;">
  § 16. Do kompetencji Walnego Zgromadzenia Członków należy:
</p>

  1. <div style="text-align: justify;">
      uchwalanie programu i wytycznych do działalności Stowarzyszenia na okres kadencji,
    </div>

  2. <div style="text-align: justify;">
      rozpatrywanie i zatwierdzanie sprawozdań z działalności Zarządu Głównego i Głównej Komisji Rewizyjnej,
    </div>

  3. <div style="text-align: justify;">
      udzielanie na wniosek Głównej Komisji Rewizyjnej absolutorium ustępującemu Zarządowi Głównemu,
    </div>

  4. <div style="text-align: justify;">
      wybór prezesa, Zarządu Głównego i Głównej Komisji Rewizyjnej – w głosowaniu tajnym lub jawnym, w zależności od podjętej w tym przedmiocie uchwały,
    </div>

  5. <div style="text-align: justify;">
      podejmowanie uchwał we wszystkich sprawach związanych ze statutową działalnością Stowarzyszenia, które w formie pisemnego wniosku zostaną zgłoszone Zarządowi Głównemu nie później niż na 14 dni przed terminem Walnego Zgromadzenia bądź zostaną zgłoszone w trakcie Walnego Zgromadzenia,
    </div>

  6. <div style="text-align: justify;">
      podejmowanie uchwał w sprawie zmian statutu oraz rozwiązania się Stowarzyszenia,
    </div>

  7. <div style="text-align: justify;">
      rozpatrywanie odwołań od uchwał władz Stowarzyszenia, jeśli zostaną zgłoszone pisemnie nie później niż na 14 dni przed terminem Walnego Zgromadzenia.
    </div>

<p style="text-align: justify;">
  § 17. Miejsce, termin i porządek obrad Walnego Zgromadzenia Członków ustala Zarząd Główny, wysyłając do osób uprawnionych – co najmniej na 30 dni przed ustalonym terminem Zgromadzenia – zawiadomienia wraz z porządkiem obrad.
</p>

<p style="text-align: justify;">
  § 18.
</p>

  1. <div style="text-align: justify;">
      Nadzwyczajne Walne Zgromadzenie Członków zwoływane jest przez Zarząd Główny:
    </div>
    
      * <div style="text-align: justify;">
          z własnej inicjatywy,
        </div>
    
      * <div style="text-align: justify;">
          na wniosek Głównej Komisji Rewizyjnej,
        </div>
    
      * <div style="text-align: justify;">
          na pisemne żądanie co najmniej 1/5 ogółu członków.
        </div>

  2. <div style="text-align: justify;">
      Nadzwyczajne Walne Zgromadzenie Członków zwoływane jest przez Zarząd Główny nie później niż w dwa miesiące od daty wpłynięcia wniosku i obraduje nad sprawami, dla których zostało zwołane.
    </div>

<p style="text-align: justify;">
   
</p>

<p style="text-align: center;">
  <strong>Zarząd Główny</strong>
</p>

<p style="text-align: justify;">
  § 19. W skład Zarządu Głównego wchodzi prezes i 4-9 członków wybranych przez Walne Zgromadzenie Członków. Zarząd konstytuuje się na swym pierwszym posiedzeniu wybierając spośród siebie wiceprezesa, sekretarza, skarbnika.
</p>

<p style="text-align: justify;">
  § 20. Do kompetencji Zarządu Głównego należy:
</p>

  1. <div style="text-align: justify;">
      reprezentowanie Stowarzyszenia na zewnątrz,
    </div>

  2. <div style="text-align: justify;">
      kierowanie działalnością Stowarzyszenia zgodnie z uchwałami i wytycznymi Walnego Zgromadzenia Członków,
    </div>

  3. <div style="text-align: justify;">
      zarządzanie majątkiem i funduszami Stowarzyszenia,
    </div>

  4. <div style="text-align: justify;">
      zwoływanie i przygotowywanie Walnych Zgromadzeń Członków,
    </div>

  5. <div style="text-align: justify;">
      uchwalanie planów pracy i okresowych budżetów oraz zatwierdzanie okresowych sprawozdań finansowych na wniosek Głównej Komisji Rewizyjnej,
    </div>

  6. <div style="text-align: justify;">
      powoływanie sekcji tematycznych, komisji problemowych i komitetów naukowych działających przy Zarządzie Głównym oraz zatwierdzanie ich regulaminów,
    </div>

  7. <div style="text-align: justify;">
      przyjmowanie członków w poczet Stowarzyszenia,
    </div>

  8. <div style="text-align: justify;">
      podejmowanie uchwał o przystąpieniu Stowarzyszenia do innych krajowych lub zagranicznych organizacji o podobnym charakterze,
    </div>

  9. <div style="text-align: justify;">
      uchwalanie projektu regulaminu wyborczego,
    </div>

 10. <div style="text-align: justify;">
      uchwalanie wysokości składek członkowskich,
    </div>

 11. <div style="text-align: justify;">
      gospodarowanie finansami Stowarzyszenia,
    </div>

 12. <div style="text-align: justify;">
      rozpatrywanie i rozstrzyganie sporów członkowskich,
    </div>

 13. <div style="text-align: justify;">
      rozpatrywanie spraw o naruszenie postanowień statutu, regulaminów i uchwał władz Stowarzyszenia.
    </div>

<p style="text-align: justify;">
  § 21.
</p>

  1. <div style="text-align: justify;">
      Zarząd Główny zbiera się w miarę potrzeby, jednak nie rzadziej niż dwa razy w roku.
    </div>

  2. <div style="text-align: justify;">
      Zebranie Zarządu Głównego zwołuje prezes lub wiceprezes. Uchwały Zarządu Głównego zapadają zwykłą większością głosów, w razie równości głosów rozstrzyga głos prezesa. W zebraniach Zarządu Głównego mogą brać udział – z głosem doradczym – członkowie Głównej Komisji Rewizyjnej oraz inne zaproszone osoby.
    </div>

  3. <div style="text-align: justify;">
      Zarząd podejmuje decyzje w formie uchwały zwykłą większością głosów przy obecności co najmniej połowy składu osobowego.
    </div>

<p style="text-align: justify;">
   
</p>

<p style="text-align: center;">
  <strong>Główna Komisja Rewizyjna</strong>
</p>

<p style="text-align: justify;">
  § 22. Główna Komisja Rewizyjna składa się z trzech członków wybranych przez Walne Zgromadzenie Członków (Delegatów). Główna Komisja Rewizyjna wybiera ze swego grona przewodniczącego i sekretarza.
</p>

<p style="text-align: justify;">
  § 23.
</p>

  1. <div style="text-align: justify;">
      Główna Komisja Rewizyjna zobowiązana jest do przeprowadzenia przynajmniej raz w roku kontroli całokształtu działalności Stowarzyszenia zarówno pod względem merytorycznym jak i finansowym.
    </div>

  2. <div style="text-align: justify;">
      Główna Komisja Rewizyjna ma prawo występowania do Zarządu Głównego z wnioskami wynikającymi z ustaleń kontroli i żądania wyjaśnień.
    </div>

  3. <div style="text-align: justify;">
      Główna Komisja Rewizyjna składa sprawozdanie Walnemu Zgromadzeniu Członków (Delegatów) ze swojej działalności, a także stawia wniosek o udzielenie bądź nieudzielenie absolutorium dla ustępującego Zarządu Głównego.
    </div>

  4. <div style="text-align: justify;">
      Główna Komisja Rewizyjna podejmuje decyzje w formie uchwały przy obecności co najmniej 2 jej członków.
    </div>

<p style="text-align: justify;">
   
</p>

<p style="text-align: center;">
  <strong>Rozdział VI</strong><br /> <strong>Majątek Stowarzyszenia</strong>
</p>

<p style="text-align: justify;">
  § 24.
</p>

  1. <div style="text-align: justify;">
      Majątek Stowarzyszenia stanowią: ruchomości, nieruchomości, fundusze.
    </div>

  2. <div style="text-align: justify;">
      Na fundusze Stowarzyszenia składają się: składki członkowskie, dotacje, darowizny i środki pochodzące z odpłatnej działalności pożytku publicznego.
    </div>

<p style="text-align: justify;">
  § 25.
</p>

  1. <div style="text-align: justify;">
      Oświadczenia woli w imieniu Stowarzyszenia składa dwóch członków Zarządu działających łącznie, z zastrzeżeniem ustępu 2.
    </div>

  2. <div style="text-align: justify;">
      Zobowiązania finansowe poniżej 2000 PLN może podejmować jednoosobowo prezes Zarządu.
    </div>

<p style="text-align: justify;">
   
</p>

<p style="text-align: center;">
  <strong>Rozdział VII</strong><br /> <strong>Zmiana statutu i rozwiązanie Stowarzyszenia</strong>
</p>

<p style="text-align: justify;">
  § 26.
</p>

  1. <div style="text-align: justify;">
      Uchwały w sprawie zmiany statutu i rozwiązania Stowarzyszenia podejmuje Walne Zgromadzenie Członków większością 2/3 głosów – w pierwszym terminie przy obecności co najmniej połowy uprawnionych do głosowania, w drugim terminie bez względu na liczbę obecnych.
    </div>

  2. <div style="text-align: justify;">
      W przypadku podjęcia uchwały o rozwiązaniu Stowarzyszenia Walne Zgromadzenie Członków podejmuje jednocześnie uchwałę o likwidacji i przeznaczeniu majątku.
    </div>

<p style="text-align: justify;">
   
</p>