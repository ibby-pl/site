---
title: Świat według dziadka
author: Michał Zając
date: 2014-01-04T13:17:39+00:00

---
Zofia Stanecka, il. Bogna Pniewska, W drodze, Poznań 2013, 76 s., 170 x 240 mm, ISBN: 978-83-7033-897-8, wiek 6+
  
Piękna, poetycka opowieść o spotkaniu dzieciństwa ze starością – starością, którą dziecięcemu bohaterowi początkowo trudno jest zaakceptować. Bo przecież dziadek Franciszek jest, w jego odczuciu, naprawdę dziwny: nieprzyjemnie pachnie, ma pomarszczoną skórę, czasem trudno zrozumieć, co mówi, i całe dnie spędza w fotelu. Toteż Ryś nudzi się w jego towarzystwie, a wspólne spędzanie czasu traktuje jako męczącą konieczność. Jednakże pewnego dnia między bohaterami zaczyna się wytwarzać więź przyjaźni, szacunku i porozumienia: Ryś odkrywa w dziadku fascynującego człowieka, w starszym panu zaś odżywa dzięki wnukowi chęć i radość życia. Pogłębiającej się relacji towarzyszą baśniowe wydarzenia, odrobina magii splata się z codziennością – starość zostaje „oswojona” nie przez nachalne pouczenia i wychowawcze postulaty, lecz poprzez poetycki, pełen ciepłego humoru i subtelności nastrój opowieści. Rec. Weronika Kostecka
   
NOMINACJA LITERACKA KIĄŻKA ROKU 2013
