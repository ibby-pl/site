---
title: Wilk, pies i owce
author: Michał Zając
date: 2014-01-04T13:11:55+00:00

---
Przemysław Wechterowicz, il. Bartosz Minkiewicz, projekt graficzny Ryszard Kajzer, wyd. Kultura Gniewu, Warszawa 2013, s. 64, oprawa twarda, 245&#215;18,5 cm, ISBN 978-83-60915-80-4, wiek5+

Wilk, owce, pies. Role dla tych postaci zostały napisane dawno temu. Ale nie obowiązują w tej książce, gdzie żywiący się na co dzień pasztetem sojowym o smaku pomidorowym wilk ponosi raz za razem klęskę, próbując upolować sposobem niewinną ofiarę. Czyli jedną z trzynastu owieczek, uformowanych przez kolorowe magazyny dla dziewcząt. Owce wykazują się zaskakującą bystrością i szybkością działania. Jest jeszcze stróżujący, wierny pies, postępujący jak naiwny gamoń. Absurdalna zabawa literacka, w której żongluje się stereotypami, frazeologizmami oraz elementami kultury masowej. Zwolenników tradycyjnie opowiedzianych historii narrator całuśnie zaprasza gdzie indziej. A czytelnicy, którzy pozostają, widzą, jak wielką siłę ma śmiech. Rec. Małgorzata Kąkiel
  
NOMINACJA LITERACKA KIĄŻKA ROKU 2013
