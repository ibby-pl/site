---
title: Czarownica piętro niżej
author: Michał Zając
date: 2014-01-04T13:18:34+00:00

---
Marcin Szczygielski, oprac. Graf. Magda Wosik i Piotr Rychel, Wydawnictwo Bajka, Warszawa 2013, 312 s., 133 x 203 mm, ISBN: 978-83-61824-58-9, wiek 8+
  
Marcin Szczygielski za każdym razem zaskakuje czytelników, wykorzystując elementy konwencji fantastycznej w nowy sposób; każda jego powieść – czy to dla dzieci, czy to dla młodzieży – nawiązuje do innego modelu fantastyki. Tym razem autor wysyła swoją dziecięcą bohaterkę do domu zupełnie niezwyczajnej „ciabci”, gdzie na dziewczynkę czekają najprawdziwsze przygody. Stara kamienica, strych i ogród skrywają bowiem intrygujące tajemnice, które Maja stopniowo poznaje w towarzystwie m.in. dwójki mówiących zwierząt – kota i wiewiórki (która uparcie wierzy, że jest lisem). Szczygielski stworzył bohaterkę, która ma w sobie coś ze słynnej Pippi: energiczną, rezolutną, taką, która nie boi się dać nauczki koledze-łobuzowi ani na własną rękę badać tego, co zagadkowe i intrygujące. Pokazał też, że w XXI-wiecznym świecie telewizji i technologicznych zdobyczy cywilizacji wakacyjny wyjazd do miejsca pozbawionego tych luksusów wcale nie musi się wiązać z nudą: wyobraźnia, otwarty umysł i chęć przeżycia przygody zupełnie ich nie potrzebują. Rec. Weronika Kostecka
   
NOMINACJA LITERACKA KIĄŻKA ROKU 2013
