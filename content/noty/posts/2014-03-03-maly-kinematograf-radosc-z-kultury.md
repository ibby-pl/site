---
title: Mały Kinematograf – radość z kultury
author: admin
type: post
date: 2014-03-03T13:38:54+00:00
url: /?p=1922
categories:
  - Aktualności

---
<a href="http://www.ibby.pl/wp-content/uploads/2014/03/kinematograf.jpg" rel="lightbox[1922]"><img class="size-medium wp-image-1923 alignleft" alt="Mały Kinematograf" src="http://www.ibby.pl/wp-content/uploads/2014/03/kinematograf-188x200.jpg" width="188" height="200" srcset="http://www.ibby.pl/wp-content/uploads/2014/03/kinematograf-188x200.jpg 188w, http://www.ibby.pl/wp-content/uploads/2014/03/kinematograf-94x100.jpg 94w, http://www.ibby.pl/wp-content/uploads/2014/03/kinematograf.jpg 470w" sizes="(max-width: 188px) 100vw, 188px" /></a>2 marca rozpoczęła się kolejna edycja spotkań w łódzkim Muzeum Kinematografii: **Mały Kinematograf**, którego istotną częścią są Czytanki przed ekranem. Nad projektem, któremu przyświecają istotne hasła &#8211; sztuka edukacji, radość z kultury, ważne pytania – patronat objęła Polska Sekcja IBBY.

<!--more-->

„Mały Kinematograf” to cykliczne spotkania edukacyjno-kulturalne, realizowane od już trzeci rok w Muzeum Kinematografii w Łodzi. Podczas spotkań i warsztatów realizowane są idee wychowania przez sztukę i pedagogiki twórczości, łącząc w działaniach różne pokolenia uczestników spotkań. Ich misja to radość z obcowania z kulturą w wielu wymiarach.

Istotnymi wymiarem działań warsztatowych jest edukacja wizualna dotykająca wielu dziedzin: kinematografii, zjawisk z zakresu książki obrazowej, sztuki ilustracji, kształtu przestrzeni oraz codziennej, twórczej aktywności. Przyświeca temu idea, że to dobry sposób na budowanie, procentującego w przyszłości, kapitału kulturowego dzieci.

W roku 2014 projekt rozszerza swoją działalność. Raz w miesiącu Mały Kinematograf będzie gościł na terenie Zespołu Szkolno-Gimnazjalnego w Grotnikach, do którego uczęszczają dzieci z Ośrodka dla Uchodźców.

W programie znajdą się spotkania, warsztaty i projekcje dla dzieci w wieku od 5 do 9 roku życia i ich opiekunów. Spotkania obejmują wspólne działania dzieci i dorosłych (rodziców, dziadków, nauczycieli), w wielu dziedzinach:

  * spotkania z wybranymi książkami obrazowymi ich autorami – „Czytanki przed ekranem”
  * zajęcia plastyczne i działania twórcze
  * warsztaty animacji i projekcje filmowe

Wśród zaproszonych gości znaleźli się uhonorowany twórcy i ilustratorzy: Iwona Chmielewska, Krystyna Lipka-Sztarbałło, Anita Andrzejewska i Andrzej Pilichowski-Ragno. Program spotkań do czerwca 2014 roku znajduje się na stronie <a href="http://www.kinomuzeum.pl/index.php?action=kino3" target="_blank"><strong>Mały Kinematograf</strong></a>.