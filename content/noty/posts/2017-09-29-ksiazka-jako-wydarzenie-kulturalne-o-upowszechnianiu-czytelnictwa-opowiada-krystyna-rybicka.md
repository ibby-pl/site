---
title: Książka jako wydarzenie kulturalne – mówi Krystyna Rybicka z Ośrodka Książki Obrazkowej
author: Tomasz Osadowski
type: post
date: 2017-09-29T14:57:06+00:00
url: /?p=4375
categories:
  - Aktualności

---
**Konkurs Książka Roku PS IBBY to nie tylko nagrody dla pisarzy i ilustratorów. Co roku wyróżniamy także osoby, które promują książki dla młodych. To nagroda za upowszechnianie czytelnictwa. Jak to się robi? Pytamy ubiegłorocznych nominowanych.**

Podczas ostatniej edycji konkursu Książka Roku 2016 zgłoszono do nagrody <a href="http://www.ibby.pl/?p=3580" target="_blank" rel="noopener">dziewięć osób</a>.  Działają w Warszawie, Poznaniu, Lublinie&#8230; Organizują, popularyzują, szkolą, inicjują, rozmawiają, namawiają − jednym słowem − udowadniają, że bez dobrych książek nie da się żyć. Dziewięć osób to dużo. My jednak wierzymy, że siłaczek i siłaczy upowszechniających czytelnictwo jest sto razy więcej. Znani w lokalnej społeczności robią swoje, nie czekają na aplauz. Nie działają dla nagród, tylko z potrzeby albo z poczucia odpowiedzialności. _Upowszechniacze_ są wśród nas. <a href="http://www.ibby.pl/?page_id=28" target="_blank" rel="noopener">Na zgłoszenia kandydatów do tegorocznej nagrody czekamy do końca października.</a>

<a href="http://www.ibby.pl/?page_id=56" target="_blank" rel="noopener">Poznaj laureatów nagrody PS IBBY za upowszechnianie czytelnictwa (w latach 1995-2016).  </a>

* * *

Krystyna Rybicka jest jedną z nominowanych osób do nagrody za upowszechnianie czytelnictwa w konkursie Książka Roku 2016. O swojej pracy opowiedziała Karolinie Grabarczyk*.

<div id="attachment_4376" style="width: 247px" class="wp-caption alignnone">
  <img class="wp-image-4376 size-medium" src="http://www.ibby.pl/wp-content/uploads/2017/09/Krystyna-Rybicka_baza-—-kopia-237x200.jpg" alt="" width="237" height="200" srcset="http://www.ibby.pl/wp-content/uploads/2017/09/Krystyna-Rybicka_baza-—-kopia-237x200.jpg 237w, http://www.ibby.pl/wp-content/uploads/2017/09/Krystyna-Rybicka_baza-—-kopia-119x100.jpg 119w, http://www.ibby.pl/wp-content/uploads/2017/09/Krystyna-Rybicka_baza-—-kopia.jpg 243w" sizes="(max-width: 237px) 100vw, 237px" />
  
  <p class="wp-caption-text">
    Rys. Nika Jaworowska-Duchlińska<strong style="font-size: 16px;"> </strong>
  </p>
</div>

Wszystko zaczęło się od galerii sztuki usytuowanej w jednej z bibliotecznych filii. Długoletnie poszukiwania jej docelowego profilu zbiegły się, w 2008 roku, z wystawą prac Bohdana Butenki. Dla Krystyny Rybickiej była to okazja do zweryfikowania swoich dotychczasowych działań i oczekiwań. Artysta otworzył przed nią mentalne drzwi, dając jednocześnie odwagę do organizowania kolejnych spotkań z ilustratorami. I tak już zostało. Od tamtej pory poprawa warunków lokalowych, potrzeba kolekcjonowania książek i znajomości grafiki użytkowej oraz rzetelnego przygotowywania się do spotkań autorskich stała się priorytetem.

Jedno z założeń zrealizowało się prawie samoistnie. Miejska Biblioteka Publiczna w Lublinie była w posiadaniu pokaźnego księgozbioru starych książek dla dzieci, które − wypierane z półek przez wydawnicze nowości − wiodły swój bezpański żywot w oczekiwaniu na bieżące ubytkowanie. Ich historyczna wartość zdawała się nie mieć znaczenia w obliczu braku fizycznej i instytucjonalnej przestrzeni, zdolnej pomieścić archiwalny zbiór specjalny. Tak powstała kolekcja nosząca nazwę <a href="https://www.facebook.com/okombp?fref=ts" target="_blank" rel="noopener">Ośrodek Książki Obrazkowej</a>, która stale się powiększa w dużej mierze dzięki mieszkańcom Lublina.

W przypadku miejskiej biblioteki publicznej zakupy antykwaryczne są niemożliwe do zrealizowania. Krystyna Rybicka zwróciła się więc z prośbą do lokalnej społeczności o poddanie prywatnych zbiorów bibliotecznej selekcji. Wkrótce w Fili nr 30 MBP pojawili się pierwsi darczyńcy. W ciągu zaledwie kilku lat archiwalny księgozbiór dla dzieci liczył już ponad cztery tysiące woluminów.

**Krystyna Rybicka: „Po kilku latach oczekiwania władze miejskie i wojewódzkie porozumiały się w sprawie uruchomienia w nowym lokalu Ośrodka Książki Obrazkowej (OKO) Miejskiej Biblioteki Publicznej w Lublinie, w niedawno otworzonym Centrum Spotkania Kultur. Trwają obecnie rozmowy dotyczące wystawy inaugurującej, prawdopodobnie będzie to ekspozycja prac Janusza Grabiańskiego, które prezentowane są od wiosny 2017 w Zamku Górków w Szamotułach.**

Wraz z OKO do nowego lokalu przeniesie się galeria ilustracji książkowej, której przesłaniem jest prezentowanie szczególnie oryginalnych prac, wykonanych ręcznie i zamkniętych w szkicach i rysunkach. Swoje dzieła zaprezentowali dotychczas: Maria Ekier, Marta Ignerska, Grażka Lange, Bohdan Butenko, Józef Wilkoń, Zdzisław Witwicki, Jarek Koziara, Andrzej Kot, Piotr Fąfrowicz i inni. Każda nowa wystawa jest pewnego rodzaju zaskoczeniem, niespodzianką. Ostatnia przygotowywana prezentacja ilustracji  Bohdana Butenki, zamiast powstawać zgodnie z planem, zakończyła się pokazaniem ponad siedemdziesięciu plakatów, które nigdy wcześniej nie były prezentowane na odrębnej ekspozycji.

**Krystyna Rybicka: „W lutym 2017 otwierałam jako kuratorka wystawę plakatów Bohdana Butenki w Centrum Spotkania Kultur w Lublinie, którą przygotowywałam w 2016 roku. Wystawą tą i obecnością Bohdana Butenki miało być inaugurowane uroczyste otwarcie nowego lokalu Ośrodka Książki Obrazkowej, który wyłonił się ze struktur Miejskiej Biblioteki Publicznej w Lublinie, ale wówczas otworzono jedynie wystawę, resztę przełożono na koniec 2017 roku”.**

Ośrodek Książki Obrazkowej ma być miejscem, w którym książka dla dziecka, ale i samo dziecko, jest najważniejsza, musi zatem spełniać pewne kryteria. Przede wszystkim przestrzenne. Przygotowanie i realizacja projektów oraz warsztatów, mających na celu zapoznanie młodych odbiorców ze sztuką ilustracji oraz poddanie ich procesowi utrwalania zdobytej wiedzy, wymaga metrów kwadratowych, których obecnie brakuje w filii bibliotecznej.

Książka ma być wydarzeniem kulturalnym, wychodzącym poza ramy samego czytelnictwa. Żywym organizmem, na bazie którego dziecko zbuduje nową, właściwą sobie, literacką i graficzną przestrzeń. OKO chce inicjować dialog pomiędzy artystą a odbiorcą, stając się pomostem łączącym umiłowanie tradycji z książką wirtualną.

Ideą projektu jest stworzenie miejsca gromadzenia, udostępniania i promocji książek obrazkowych, dziecięcych, autorskich, eksperymentalnych, interaktywnych aplikacji książkowych i e-booków oraz otworzenie go na działania badawcze, edukacyjne i artystyczne.

**Krystyna Rybicka: „Przesłanie, jakie przyświeca Ośrodkowi, to otwarcie się na książkę w bibliotece. Brzmi to absurdalnie, ale zbliżenie się do świata antykwarycznego wymusza od bibliotekarza bliższy kontakt z książką i odkrywanie lub pogłębianie znajomości problemów okołoksiążkowych. Wchodzą tu, oprócz treści książki, szeroko pojęte problemy związane z jej historią: estetyki, typografii, składu, zagadnień introligatorskich, znajomości losów wydawców i wydawnictw. **

**Z drugiej zaś strony, powraca coraz częściej problem obecności książek awangardowych dla dzieci, książek obrazkowych, których nie można jednoznacznie uszeregować zgodnie ze stosowaną u nas Uniwersalną Klasyfikacją Dziesiętną. Przytoczę tu choćby książki Iwony Chmielewskiej. Gdzie jest ich miejsce? W powieści dla dzieci czy w powieści dla dorosłych? A może w dziale grafiki? UKD nie przewiduje dla nich żadnej osobnej sygnatury. Jednak doświadczenie bibliotekarskie podpowiada, że bezpośrednie sąsiedztwo książek archiwalnych i współczesnych obrazkowych powoduje, że nawzajem doskonale się uzupełniają i wzbogacają”.**

Trudność w uszeregowaniu książki obrazkowej w bibliotecznych zbiorach stanowi jedynie część problemu. Środowiska stawiające tekst ponad wizualną stronę publikacji obawiają się wyparcia słowa pisanego przez obrazy działające na zmysł wzroku. Książkom obrazkowym zarzuca się, że ­− w przeciwieństwie do tradycyjnych − nie rozwijają wyobraźni, bo dostarczają gotowych rozwiązań graficznych, uniemożliwiając odbiorcom stworzenie własnej, indywidualnej mapy wizualnej. Nie zmienia to jednak faktu, że wciąż przybywa zwolenników picturebooków, którzy dostrzegają w nich szansę na wielopoziomowy rozwój.

**Krystyna Rybicka: „Nie pamiętam, kiedy w moim życiu pojawiła się książka obrazkowa. Wiem, że pierwszy kontakt nie był łatwy. Zachwyciła mnie jej oryginalność i nowatorstwo, co nie miało przełożenia na pracę bibliotekarki. W 2011 roku pojechałam prywatnie na targi książki do Bolonii. Zobaczyłam, jak świętuje się książkę dla dzieci, jak jest ona ważna. Udzieliła mi się atmosfera targów. Poznałam wtedy Małgorzatę Cackowską i słuchałam tego, co i w jaki sposób mówi o zakupionych przez siebie nowościach. Przekonałam się wtedy, że książka obrazkowa pozwala mi połączyć moje wieloletnie doświadczenie, które zdobyłam jako wykładowczyni historii sztuki, kuratorka wystaw i bibliotekarka. Odnalazłam w książce obrazkowej pewną całość, odrębność i sens”.**

* * *

&nbsp;

**<img class="alignnone size-medium wp-image-4378" src="http://www.ibby.pl/wp-content/uploads/2017/09/Krystyna-Rybicka_zdjęcie-221x200.jpg" alt="" width="221" height="200" srcset="http://www.ibby.pl/wp-content/uploads/2017/09/Krystyna-Rybicka_zdjęcie-221x200.jpg 221w, http://www.ibby.pl/wp-content/uploads/2017/09/Krystyna-Rybicka_zdjęcie-110x100.jpg 110w, http://www.ibby.pl/wp-content/uploads/2017/09/Krystyna-Rybicka_zdjęcie-768x696.jpg 768w, http://www.ibby.pl/wp-content/uploads/2017/09/Krystyna-Rybicka_zdjęcie-662x600.jpg 662w" sizes="(max-width: 221px) 100vw, 221px" />**

**Krystyna Rybicka** – doktor nauk humanistycznych, historyk sztuki, wykładowczyni w Lubelskiej Szkole Sztuki i Projektowania, założycielka i prowadząca Ośrodek Książki Obrazkowej OKO w Lublinie, jurorka konkursu PS IBBY „Książka Roku” w latach 2012-2015, popularyzatorka wiedzy o książkach obrazkowych, organizatorka spotkań z polskimi ilustratorami, wystaw i warsztatów z artystami, autorka, pisanych dla kwartalnika „Ryms”, tekstów: _Druczenie Andrzeja Kota_, „Ryms” 1/2016; _Stworzyć pomost pomiędzy nowym, a tym, co było…_ „Ryms” 1/2015; _Dokąd odeszły Muminki_, „Ryms” 3/2014; _Jak kanonik van der Paele zasmakował w naszych czasach. Kilka spostrzeżeń dotyczących książek Iwony Chmielewskiej_, „Ryms” 3/2013; _Złota rybka a poszukiwania czwartego wymiaru. O twórczości Marii Ekier, Józefa Wilkonia i Piotra Fąfrowicza_, „Ryms”, 2/2013.

<img class="size-medium wp-image-4377" src="http://www.ibby.pl/wp-content/uploads/2017/09/Karolina-Grabarczyk_zdjęcie-200x200.jpg" alt="" width="200" height="200" srcset="http://www.ibby.pl/wp-content/uploads/2017/09/Karolina-Grabarczyk_zdjęcie-200x200.jpg 200w, http://www.ibby.pl/wp-content/uploads/2017/09/Karolina-Grabarczyk_zdjęcie-100x100.jpg 100w, http://www.ibby.pl/wp-content/uploads/2017/09/Karolina-Grabarczyk_zdjęcie-600x600.jpg 600w, http://www.ibby.pl/wp-content/uploads/2017/09/Karolina-Grabarczyk_zdjęcie.jpg 720w" sizes="(max-width: 200px) 100vw, 200px" />

**Karolina Grabarczyk **– architektka, pisarka, autorka felietonów, reportaży, artykułów i krótkich form literackich, miłośniczka literatury i ilustracji dla dzieci, wizualnego surrealizmu oraz literackiej szczerości, współautorka bloga <a href="http://www.2wilki.pl" target="_blank" rel="noopener">www.2wilki.pl</a>, członkini Polskiej Sekcji IBBY. Ukończyła studia podyplomowe „Literatura i książka dla dzieci i młodzieży wobec wyzwań nowoczesności” w Instytucie Literatury Polskiej Uniwersytetu Warszawskiego. Współpracowała z portalem CzasDzieci.pl, Kwartalnikiem Ryms, Gazetą Słowo oraz wydawnictwami literackimi. Współorganizowała wrocławską edycję Festiwalu Literatury dla Dzieci 2015.