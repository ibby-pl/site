---
title: Biblioteka w ogrodzie – plenerowe warsztaty z książką
author: Tomasz Osadowski
type: post
date: 2017-08-23T16:53:25+00:00
url: /?p=4307
categories:
  - Aktualności

---
W imieniu organizatorów – <a href="http://www.mbddim.pl/" target="_blank" rel="noopener noreferrer">Multimedialnej Biblioteki dla Dzieci i Młodzieży nr XXXI w Warszawie</a> zapraszamy do udziału w projekcie &#8222;Biblioteka w Ogrodzie&#8221;.

Projekt „Biblioteka w Ogrodzie” to cykl trzech spotkań/warsztatów, animacji plenerowych realizowanych przez Multimedialną Bibliotekę w II Ogrodzie Jordanowskim, w miesiącach sierpień-wrzesień 2017. Na działania złożą się spotkania z twórcami, warsztaty literackie dla najmłodszych, zabawy edukacyjne. „Biblioteka w Ogrodzie” będzie umożliwiała wypożyczanie książek przez czytelników oraz zwrot w trakcie trwania projektu w Ogrodzie, w ustalonych terminach.

* * *

  * 26 sierpnia

**„Podróże? Małe czy duże?&#8221;**, godzina 11.00-15.00
  
Czytamy książki przygodowe i podróżnicze, przeglądamy przewodniki!
  
Na warsztaty i pełną przygód wyprawę &#8222;W MORZE!&#8221; zaprosi Piotr Karski – ilustrator i autor książek, z którym dzieci wcielą się w marynarzy, rozbitków, wieloryby… Inspiracją do wspólnych działań i niestandardowego malowania będzie książka „W morze!”.
  
Start o godzinie 11.00.

  * 2 września

**„Zatrzymaj się, zaczytaj się!”**, godzina 11.00-15.00
  
Montujemy, malujemy, wyklejamy… półki!
  
Wszystkich, którzy chcą stworzyć projekt własnej biblioteczki zapraszamy na mini warsztaty stolarsko-ilustratorskie. Każdy uczestnik oprócz montażu półki będzie miał okazję do jej pomalowania lub wyklejenia.

Ponadto porozmawiamy o literaturze i czytaniu książek z Anną Marią Czernow (prezeską Polskiej Sekcji IBBY), a dla dzieci poniżej 3 roku życia przygotujemy miejsce do swobodnej ekspresji plastycznej.

  * 16 września

**„Po pierwsze? Wiersze!”**, godzina 11.00-15.00
  
Słuchamy, czytamy, tworzymy wiersze!
  
Wspólnie z odwiedzającymi zapełnimy przestrzeń Ogrodu literackimi kolażami, a Monika Hanulak &#8211; autorka ilustracji do „Tuwim. Wiersze dla dzieci”, „Kern. Wiersze dla dzieci” – o godzinie 11.00 zaprosi na warsztaty twórcze pt. „Kocie rachunki&#8221;. W tym dniu regały mobilnej biblioteki wypełni bogaty i różnorodny księgozbiór ­ wiersze klasyków polskiej literatury dla dzieci, jak i teksty współczesnych poetów.

* * *

**Miejsce:** II Ogród Jordanowski

(Uwaga: przy złej pogodzie działania będą realizowane w Bibliotece – ulica Tyniecka 40a)

**Organizator:** <a href="http://www.mbddim.pl/" target="_blank" rel="noopener noreferrer">Biblioteka Publiczna w Dzielnicy Mokotów/Multimedialna Biblioteka dla Dzieci i Młodzieży nr XXXI</a>

**Partnerzy**: PS IBBY, II Ogród Jordanowski, Dzień Dobry Mokotów

Dofinansowano ze środków Ministra Kultury i Dziedzictwa Narodowego

<img class="alignnone wp-image-4309 size-full" src="http://www.ibby.pl/wp-content/uploads/2017/08/unnamed.jpg" alt="" width="796" height="1126" srcset="http://www.ibby.pl/wp-content/uploads/2017/08/unnamed.jpg 796w, http://www.ibby.pl/wp-content/uploads/2017/08/unnamed-71x100.jpg 71w, http://www.ibby.pl/wp-content/uploads/2017/08/unnamed-141x200.jpg 141w, http://www.ibby.pl/wp-content/uploads/2017/08/unnamed-768x1086.jpg 768w, http://www.ibby.pl/wp-content/uploads/2017/08/unnamed-424x600.jpg 424w" sizes="(max-width: 796px) 100vw, 796px" />