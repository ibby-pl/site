---
title: PS IBBY zaprasza na VI Salon Ciekawej Książki w Łodzi, 18-20 listopada
author: Tomasz Osadowski
type: post
date: 2016-11-08T09:33:36+00:00
url: /?p=3519
categories:
  - Aktualności

---
**Zapraszamy do Łodzi, gdzie w dn. 18-20 listopada w Centralnym Muzeum Włókiennictwa w Łodzi organizowane jest jedno z najważniejszych w kraju wydarzeń wystawienniczych dedykowanych branży wydawniczej. Salon Ciekawej Książki to łódzkie święto literatury, podczas którego miłośnicy czytania mają możliwość zapoznania się z nowościami rynku księgarskiego i zakupu bestsellerów, często w promocyjnych cenach.**

** <img class="alignnone size-medium wp-image-3521" src="http://www.ibby.pl/wp-content/uploads/2016/11/baner_1200x400-300x100.png" alt="baner_1200x400" width="300" height="100" srcset="http://www.ibby.pl/wp-content/uploads/2016/11/baner_1200x400-300x100.png 300w, http://www.ibby.pl/wp-content/uploads/2016/11/baner_1200x400-150x50.png 150w, http://www.ibby.pl/wp-content/uploads/2016/11/baner_1200x400-768x256.png 768w, http://www.ibby.pl/wp-content/uploads/2016/11/baner_1200x400-800x267.png 800w, http://www.ibby.pl/wp-content/uploads/2016/11/baner_1200x400.png 1200w" sizes="(max-width: 300px) 100vw, 300px" /> **

<a href="https://www.facebook.com/events/643481585822784/" target="_blank">Więcej o Salonie Ciekawej Książki</a>

Polska Sekcja IBBY jako partner Salonu Ciekawej Książki poprowadzi **warsztaty  dla dzieci „Przyjdź i zrób swój numer Świerszczyka” (we współpracy z magazynem dla dzieci <a href="http://www.swierszczyk.pl/" target="_blank">&#8222;Świerszczyk&#8221;, członkiem wspierającym PS IBBY</a>) **oraz **warsztaty z książką pt. „Kawalerka” **(w ramach projektu Mała Warszawa czyta).

**Podczas Salonu odbędzie się uroczystość 15-lecia debiutu książkowego Grzegorza Kasdepke, autora książki pt. <a href="http://www.ibby.pl/?page_id=306" target="_blank">„Kacperiada”</a>.** Na jej podstawie zrealizowano serial telewizyjny dla dzieci.

Z myślą o młodzieży starszej, przygotowane są warsztaty pt. **„Kulisy pracy dziennikarza i pisarza”, które poprowadzi Tomasz Sekielski. **Publicysta opowie m.in.: „o fikcji, prawdzie, kulisach pracy reportera i pisarza, co i dlaczego staje się w dzisiejszym świecie tzw. newsem”. Michał Zawadka, trener motywacyjny poprowadzi natomiast warsztaty dla młodzieży pt. **„Chcę być kimś, czyli jak osiągać cele w czasach, gdy wszyscy dookoła mają wywalone”.**

Każdego roku w Salonie Ciekawej Książki **bierze udział blisko 10 tys. osób i kilkudziesięciu wystawców, wśród których są największe firmy wydawnicze z naszego kraju**. Wśród wydawnictw, które gościć będą na VI edycji imprezy, znajdują się zarówno te posiadające w ofercie literaturę dziecięcą, jak również skierowaną do dorosłych – piękną, sensacyjną, kryminalną, historyczną, literaturę faktu, beletrystykę i reportaże. Udział w Salonie potwierdziły już: Agora S.A., Wydawnictwo Sonia Draga, Wydawnictwo Znak, Od Deski Do Deski, Wydawnictwo Nasza Księgarnia, Centrum Dialogu im. Marka Edelmana, Wydawnictwo Uniwersytetu Łódzkiego, Instytut Pamięci Narodowej oraz Instytut Teatralny im. Zbigniewa Raszewskiego, Karakter, a także Wydawnictwo Literatura, Zakamarki, Adamada, i wielu innych. **Po raz pierwszy na Salonie swoją ofertę zaprezentują:** Czarne, Marginesy, Bosz, Prószyński i S-ka, Wydawnictwo Literackie, Grupa Foksal (Buchmann, Wilga, W.A.B.), Czytelnik, MUZA, LTW, Copernicus Center Press, In Rock Music Press, Muzeum Sztuki Współczesnej w Krakowie oraz katolickie Wydawnictwo Jedność i W Drodze. **Na SCK wróciła też Krytyka Polityczna**.

**Gratką dla miłośników literatury będzie niewątpliwie udział najpopularniejszych polskich autorów i ludzi kultury.** Spotkania autorskie potwierdzili już m.in.: Katarzyna Puzyńska, Joanna Opiat-Bojarska, Karolina Oponowicz, Sylwia Chutnik, Joanna Fabicka, Marek Krajewski, Vincent. V. Severski, Adam Wajrak, Tomasz Sekielski, Grzegorz Kalinowski, Wojciech Malajkat, Arkady Paweł Fiedler, Grzegorz Kasdepke, Mariusz Ziomecki i Robert Drózd (Świat Czytników).

Salon Ciekawej Książki to również bogata oferta imprez towarzyszących. Ich ideą jest rozwijanie zamiłowania do książek i czytania. W bieżącym roku tematyka warsztatów najczęściej dotyczy twórczości Henryka Sienkiewicza. Wynika to z ogłoszenia przez Sejm RP roku 2016 Rokiem Sienkiewicza. Zajęcia przygotowane zostały przez wojewódzkie i miejskie biblioteki publiczne.

Coraz większą rzeszę miłośników znajdują książki dostępne w formie elektronicznej, czyli popularne e-booki. Warto edukować czytelników o tym, jaki czytnik wybrać, jak zacząć czytać e-booki oraz gdzie szukać nowości i promocji na wydawnictwa w formie elektronicznej. **Spotkanie pt. „Wprowadzenie do e-czytania” poprowadzi ****Robert Drózd, autor bloga „****<a href="https://www.facebook.com/SwiatCzytnikow/" target="_blank">Świat Czytników</a>”. **Podczas Salonu będzie można wziąć udział również w spotkaniu poświęconemu trendom w sztuce komiksu pt. **„Najnowsze trendy w sztuce komiksu, na przykładzie publikacji polskojęzycznych**&#8222;. Poprowadzi je Artur Wabik, polski artysta sztuk wizualnych, kurator, publicysta, badacz popkultury. Wydawca komiksu i literatury fantastycznej.

**Podczas VI Salonu Ciekawej Książki powstanie również strefa gier planszowych**. Poprowadzi ją Stowarzyszenie Miłośników ERpegów i Fantastyki – organizator m.in. „Łódzkiego Portu Gier”. Na entuzjastów „planszówek” czeka wiele atrakcji, a wśród dostępnych gier znajdzie się wiele nowości. **Połączeniem zamiłowania do literatury oraz dobrej zabawy będzie GRA MIEJSKA inspirowana najnowszym kryminałem autorstwa Katarzyny Bondy pt. „Lampiony”.** Zadania, przed realizacją których staną uczestnicy gry, będą ulokowane w miejscach, w których toczy się akcja książki. **Zabawę przygotowuje i poprowadzi firma ACORA EVENTS**.

Salon Ciekawej Książki będzie również okazją do sprawdzenia znajomości języka polskiego. **W sobotę  (19 listopada) zostanie zorganizowane dyktando**. Sprawdzian z języka polskiego jest finałem tegorocznej edycji &#8222;Pulsu Języka&#8221;, który tradycyjnie wiąże się z wielkim konkursem ortograficznym. W dyktandzie może wziąć udział każda pełnoletnia osoba. Pula nagród wynosi 1 000 zł. Przewidziane są także nagrody książkowe.

**VI Salon Ciekawej Książki odbędzie się w dniach 18-20 listopada 2016 r. w Centralnym Muzeum Włókiennictwa w Łodzi, przy ul. Piotrkowskiej 282.**

**Godziny zwiedzania:**

18 listopada (piątek) &#8211;                   10:00 &#8211; 18:00

19 listopada (sobota) &#8211;                  10:00 &#8211; 18:00

20 listopada (niedziela) &#8211;              10:00 &#8211; 17:00

**Wstęp:**

Bilet normalny jednorazowy &#8211;   6.00 PLN

Bilet ulgowy jednorazowy &#8211;        4.00 PLN

Dzieci do lat 10 &#8211;                              wstęp wolny

Emeryci i Renciści &#8211;                         wstęp wolny

Więcej informacji na <a href="http://www.salonciekawejksiazki.pl/" target="_blank">www.salonciekawejksiazki.pl</a>