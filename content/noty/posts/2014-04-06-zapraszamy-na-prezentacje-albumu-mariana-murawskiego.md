---
title: Zapraszamy na prezentację albumu Mariana Murawskiego
author: admin
type: post
date: 2014-04-06T17:21:09+00:00
url: /?p=1975
categories:
  - Aktualności

---
Akademia Sztuk Pięknych w Warszawie, Towarzystwo Przyjaciół Akademii Sztuk Pięknych oraz Autor zapraszają na prezentację albumu Mariana Murawskiego &#8222;ILUSTRACJE&#8221;.

<!--more-->

<a href="http://www.ibby.pl/wp-content/uploads/2014/04/murawski_plakat.jpg" rel="lightbox[1975]"><img class="size-medium wp-image-1976 alignleft" alt="Plakat - zaproszenie" src="http://www.ibby.pl/wp-content/uploads/2014/04/murawski_plakat-126x200.jpg" width="126" height="200" srcset="http://www.ibby.pl/wp-content/uploads/2014/04/murawski_plakat-126x200.jpg 126w, http://www.ibby.pl/wp-content/uploads/2014/04/murawski_plakat-63x100.jpg 63w, http://www.ibby.pl/wp-content/uploads/2014/04/murawski_plakat-379x600.jpg 379w, http://www.ibby.pl/wp-content/uploads/2014/04/murawski_plakat.jpg 506w" sizes="(max-width: 126px) 100vw, 126px" /></a>Spotkanie odbędzie się w poniedziałek 14 kwietnia 2014 roku o godz. 18.00, w Klubie Księgarza w Warszawie, Rynek Starego Miasta 22/24 (wejście obok restauracji „Kamienne Schodki”).

Rozmowę z Autorem poprowadzi Wojciech Krauze. Spotkaniu towarzyszyć będzie multimedialna prezentacja prac Autora. Oprawa muzyczna wieczoru Jolanta Mórawska &#8211; pianino. Spotkanie zakończą rozmowy towarzyskie przy lampce wina.

**Marian Murawski** jest artystą który ma wielki wkład w kulturę polską oraz wszechstronnym twórcą o imponującym dorobku artystycznym. W latach 70 i 80 XX wieku zajmował się oprawą graficzną bajek dla dzieci i młodzieży. Jego twórczość ilustratorska była wielokrotnie nagrodzona w Polsce i na świecie, otrzymał między innymi Nagrodę IBBY w 2008 za całokształt twórczości w dziedzinie ilustracji książkowej. Był również wykładowcą w zakresie ilustracji i grafiki książkowej w InstitutoCubano del Libro w Hawanie. Po zakończeniu swej historii z bajką dziecięcą oddał się malarstwu i innym formom wypowiedzi plastycznej. W swoich pracach prezentuje niezwykłą różnorodność, barwność i folklor. Wraz ze zmianą formy i treści bajek jego działalność ilustratorska zeszła na boczny tor.

Pod koniec 2013 roku ukazał się album podsumowujący działalność ilustratorską Mariana Murawskiego pod tytułem „Ilustracje”. Książka jest swego rodzaju podróżą sentymentalną, ukazuje różnorodne grafiki z książek takich jak „Porwania w Tiutiurlistanie” Wojciecha Żukrowskiego, „Księgi bajek polskich” oraz „Baśni i legend” Henryka Sienkiewicza. Można by podejrzewać, że album jest pracą zbiorową, ponieważ każda z opraw graficznych jest tak odmienna. W publikacji znajdują się również wypowiedzi osób związanych ze światem kultury i sztuki między innymi Wojciecha Krauze, nakreślające postać artysty i jego twórczości.

Ostatni rozdział poświęcony jest kompozycji przestrzennej „W przestrzeni niebiańskiej”, opartej na osnowie 400-letniego uschniętego dębu znajdującego się we wsi Gawrych Ruda. Ukazuje to wielopłaszczyznowość twórcy, który konstruuje niezwykłe dzieła. Artysta wziął na swój warsztat drzewo, przemieniając je w rzeźbę, która następnie stała się dla niego płótnem.

Album jest swego rodzaju fragmentem historii ilustracji dziecięcej opowiedzianej w baśniowej atmosferze. Dominująca część, zbiór opraw graficznych zachwyca, teksty przybliżają niezwykłą postać Mariana Murawskiego a instalacja „W przestrzeni niebiańskiej” zaskakuje.