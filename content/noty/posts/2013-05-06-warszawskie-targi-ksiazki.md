---
title: Warszawskie Targi Książki
author: Magda Kremer
type: post
date: 2013-05-06T19:06:39+00:00
url: /?p=632
categories:
  - Aktualności

---
<p style="text-align: justify;">
  Polska Sekcja IBBY po raz kolejny jest partnerem Warszawskich Targów Książki. W trakcie tej imprezy odbędą się liczne spotkania z autorami, m. in. na stoisku LITERATURY z Pawłem Beręsewiczem (finalistą obu gremiów jurorskich DONG 2012 za „Wszystkie lajki Marczuka”), a na stoisku EZOPA z Anną Onichimowską, medalistką IBBY z roku 2011 (jej ostatnia książka „Tajemnica malutkiej” była nominowana do Nagrody m. Warszawy).<!--more-->
</p>

<p style="text-align: justify;">
  Na naszym stoisku 305 G będziemy prezentować nasze nagrodzone książki, można będzie zaopatrzyć się w materiały promocyjne, plakaty i ulotki. Na Targach nie zabraknie innych autorów z Polski &#8211; wybitnych literatów i znanych osób, wśród których są:, Anna Czerwińska-Rydel, Dorota Gellner, Grzegorz Kasdepke, Eliza Piotrowska, Małgorzata Strzałkowska.
</p>

<p style="text-align: justify;">
  Zwracamy także uwagę na piątkowe seminarium z Andrzejem Pągowskim o estetyce wydawanych książek. Spotkanie adresowane do wydawców pozwoli skonfrontować myślenie o książce w kategoriach ekonomicznych z poczuciem piękna.
</p>

<p style="text-align: justify;">
  Na czwartkową prezentację poświęconą wykorzystaniu książek dla dzieci w edukacji artystycznej pt. Zróbmy sobie arcydziełko, czyli edukacja artystyczna inaczej. Konferencja dla nauczycieli szkolnych, przedszkolnych i bibliotekarzy zaprasza Wydawnictwo Dwie Siostry. Wydana w tej oficynie książka „Gdzie jest wydra?” Doroty Sidor z il. Oli i Daniela Mizielińskich zdobyła Nagrodę m. Warszawy.
</p>

<p style="text-align: justify;">
  Program wydarzeń dla dzieci i młodzieży na tegorocznych Targach odbywa się pod hasłem „Lubię czytać!” W tym roku poświęcamy je przede wszystkim trzem tematom: twórczości Juliana Tuwima (Rok Tuwimowski), Powstaniu Styczniowemu (150 rocznica) oraz literackim adaptacjom filmowym. Aby zapoznać się z pełną ofertą programową blisko 200 wydarzeń i spotkań autorskich dla dzieci i młodzieży – zapraszamy na targi-ksiazki.waw.pl!
</p>

<p style="text-align: justify;">
  <p style="text-align: justify;">
    <p style="text-align: justify;">