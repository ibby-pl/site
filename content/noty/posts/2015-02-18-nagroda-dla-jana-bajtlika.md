---
title: Nagroda dla Jana Bajtlika
author: Magda Kremer
type: post
date: 2015-02-18T08:29:08+00:00
url: /?p=2365
categories:
  - Aktualności

---
TYPOGRYZMOL, to książka aktywnościowa, wspomagająca naukę liter – do bazgrolenia, rysowania, malowania i wyklejania.

Świetna książka o szalonych literach, które udają wieżowce i zamieniają się w zwierzęta, zakopują się w śniegu i zjeżdżają na nartach, wygłupiają się i zapraszają cię do zabawy. W tej interaktywnej książce litery zostały zwolnione z nudnych obowiązków, które na co dzień wypełniają w czytankach i w elementarzach. Nie muszą już stawać w rządku, układać się w zdania ani cokolwiek znaczyć. Każda z nich staje się przede wszystkim wyrazistym kształtem, który inspiruje, budzi skojarzenia i uruchamia wyobraźnię.
  
Autor, Jan Bajtlik, nagrodzony na bolońskim konkursie w kategorii non-fiction, jest absolwentem Wydziału Grafiki Akademii Sztuk Pięknych w Warszawie. Twórca ilustracji, książek autorskich i plakatów. Zdobywca wielu nagród w polskich i międzynarodowych konkursach graficznych, w tym – wyróżnienia „Książka Roku 2011” Polskiej Sekcji IBBY.