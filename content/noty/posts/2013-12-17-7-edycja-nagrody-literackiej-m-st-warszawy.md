---
title: 7. edycja Nagrody Literackiej m.st. Warszawy
author: Magda Kremer
type: post
date: 2013-12-17T13:26:49+00:00
url: /?p=1392
categories:
  - Aktualności

---
Od początku grudnia do końca stycznia 2014 r. każdy może zgłosić kandydatów do 7. edycji Nagrody Literackiej m.st. Warszawy. Jest o co walczyć â łącznie do laureatów trafi 200 tys. zł. Jury rozpatruje książki żyjących autorów, napisane w języku polskim, wydane w 2013 roku.

Warszawski konkurs to najwyższa w Polsce nagroda w dziedzinie literatury fundowana przez samorząd &#8211; pula nagród wynosi bowiem 200 tys. zł. Laureaci poszczególnych kategorii (literatura piękna â proza, literatura piękna â poezja, literatura dziecięca â tekst i ilustracje oraz edycja warszawska) otrzymują po 20 tys. zł â przy czym do laureatów w kategorii literatura dziecięca nagroda trafia zarówno do autora tekstu (20 tys.), jak i ilustratora (20 tys.) Najważniejszym i jednocześnie najcenniejszym wyróżnieniem jest tytuł Warszawskiego Twórcy. W tej kategorii rozpatrywany jest całokształt twórczości literackiej. Zdobywca tego wyróżnienia, poza okolicznościowym medalem i dyplomem, otrzymuje nagrodę pieniężną w wysokości 100 tys. zł.

Zgłoszenia, zawierające imię i nazwisko autora, tytuł książki, jej wydawcę, datę oraz miejsce wydania można przesyłać drogą mailową (na adres ahagmajer@um.warszawa.pl) lub pocztą tradycyjną na adres: Biuro Kultury, Urząd m.st. Warszawy, ul. Niecała 2, 00-098 Warszawa z dopiskiem „Nagroda Literacka m.st. Warszawy”. Jeśli zgłaszającym jest wydawca, prosimy o przesłanie na adres Biura Kultury 8 egzemplarzy zgłaszanej książki.

Przypomnijmy, że w zeszłym roku nagrodą dla Warszawskiego Twórcy uhonorowano Joannę Kulmową, a dotychczasowymi laureatami w kategorii &#8222;Literatura dla dzieci i młodzieży&#8221; byli, oprócz niej, Maciej Wojtyszko, Paweł Beręsewicz , Joanna Papuzińska wraz z Maciejem Szymanowiczem, Małgorzata Strzałkowska, a także Dorota Sidor oraz Aleksandra i Daniel Mizielińscy.