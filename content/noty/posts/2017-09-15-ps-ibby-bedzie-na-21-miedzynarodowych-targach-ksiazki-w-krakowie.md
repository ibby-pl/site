---
title: PS IBBY będzie uczestniczyć w 21. Międzynarodowych Targach Książki w Krakowie
author: Tomasz Osadowski
type: post
date: 2017-09-15T19:17:11+00:00
url: /?p=4344
categories:
  - Aktualności

---
**_PS IBBY będzie uczestniczyć w 21. Międzynarodowych Targach Książki w Krakowie. _**

**Zapraszamy od 26 do 29 października 2017 r. ** Więcej o stoisku PS IBBY już wkrótce!

Tymczasem prezentujemy podstawowe informacje o targach.

* * *

**Magia książek, w magicznym Krakowie &#8211; przed nami 21. edycja Międzynarodowych Targów Książki w Krakowie****®****!**

<a href="http://www.ksiazka.krakow.pl" target="_blank" rel="noopener noreferrer"><img class="alignnone size-medium wp-image-4347" src="http://www.ibby.pl/wp-content/uploads/2017/09/KSIAZKA-napisy70-300x115.jpg" alt="" width="300" height="115" srcset="http://www.ibby.pl/wp-content/uploads/2017/09/KSIAZKA-napisy70-300x115.jpg 300w, http://www.ibby.pl/wp-content/uploads/2017/09/KSIAZKA-napisy70-150x58.jpg 150w, http://www.ibby.pl/wp-content/uploads/2017/09/KSIAZKA-napisy70-768x296.jpg 768w, http://www.ibby.pl/wp-content/uploads/2017/09/KSIAZKA-napisy70-800x308.jpg 800w" sizes="(max-width: 300px) 100vw, 300px" /></a>

**26-29 października 2017 r.**

**„Czytam i staje się wolny” napisał w jednej ze swoich powieści portugalski pisarz Fernando Pessoa.
  
Te słowa stały się hasłem przewodnim tegorocznych, książkowych spotkań targowych w Krakowie.
  
Wolność tę możemy mnożyć, udając się w podróż z bohaterami każdej branej do ręki książki. Możemy przeżywać zdarzenia, sytuacje, emocje, których być może nigdy nie doświadczymy we własnym życiu. Czytając książkę nasza wyobraźnia jest niczym nieograniczona, wolna od scenografii, postaci aktorów odgrywających swoje role. Czytając stajemy się więc wielokrotnie wolni…**

I właśnie po to drugie, trzecie i kolejne życie tłumnie do Krakowa przybywają miłośnicy czytania. Nikogo nie powinno to dziwić, gdyż z roku na rok atrakcji, konkursów, wystawców, autorów  i książek na stoiskach przybywa. To sprawia, że Międzynarodowe Targi Książki w Krakowie® stały się przedsięwzięciem kulturowym na międzynarodową skalę. Książkoholicy jak zawsze zawitają do stolicy Małopolski jesienią, a ta pora roku w szczególny sposób łączy się z Gościem Honorowym 21. edycji Targów. Podobno najlepsze w tym czasie kasztany są tylko na placu Pigalle…

Francja, to nie tylko Paryż z kultowym placem Pigalle i wieżą Eiffla, Marsylianka czy znakomite wina i sery, ale także wybitna i popularna na całym świecie literatura. Każdy miłośnik książek z pewnością zna publikacje klasyków literatury francuskiej:  Antoine de Saint-Exupérego, Aleksandra Dumasa, Marcela Prousta czy Victora Hugo. Kto w tym roku będzie reprezentował Francję na Międzynarodowych Targach Książki w Krakowie®? Przekonamy się już niebawem. Dodatkowe atrakcje przygotowuje nie tylko Instytut Francuski w Polsce wraz z Partnerami Projektu, ale również wydawcy. Zaangażowane w promocję literatury francuskiej w Polsce instytucje i oficyny wydawnicze zaprezentują bogatą ofertę publikacji. Dzięki temu każdy zwiedzający znajdzie coś dla siebie i z pewnością nie wróci do domu z pustymi rękami.

Od soboty 28 października na terenie Targów pojawi się specjalna Strefa Autorów, gdzie będzie można otrzymać autografy od niezwykle popularnych twórców oraz zrobić sobie z nimi pamiątkowe zdjęcie. Wielbiciele komiksów również  powinni być zadowoleni – dla nich po raz trzeci zorganizowany zostanie Salon Komiksu, gdzie powiększająca się z każdym rokiem liczba  wydawnictw zaprezentuje swoją niezwykle barwną ofertę.

<div id="attachment_4345" style="width: 310px" class="wp-caption alignnone">
  <img class="wp-image-4345 size-medium" src="http://www.ibby.pl/wp-content/uploads/2017/09/20161028_twk_0159-300x200.jpg" alt="" width="300" height="200" srcset="http://www.ibby.pl/wp-content/uploads/2017/09/20161028_twk_0159-300x200.jpg 300w, http://www.ibby.pl/wp-content/uploads/2017/09/20161028_twk_0159-150x100.jpg 150w, http://www.ibby.pl/wp-content/uploads/2017/09/20161028_twk_0159-768x512.jpg 768w, http://www.ibby.pl/wp-content/uploads/2017/09/20161028_twk_0159-800x533.jpg 800w, http://www.ibby.pl/wp-content/uploads/2017/09/20161028_twk_0159.jpg 1037w" sizes="(max-width: 300px) 100vw, 300px" />
  
  <p class="wp-caption-text">
    Foto: z archiwum Międzynarodowych Targów Książki w Krakowie
  </p>
</div>

Już znamy pierwsze nazwiska autorów, którzy pojawią się na tegorocznych Targach. Jesteście ciekawi?
  
Swoją obecność potwierdzili m.in. Katarzyna Bonda, Marek Krajewski, Camilla Läckberg, Andrzej Maleszka, Remigiusz Mróz, Łukasz Orbitowski, Michał Rusinek, Éric-Emmanuel Schmitt.

W tym roku czeka nas również niezwykły jubileusz. Będziemy świętować 20. edycję Konkursu o Nagrodę im. Jana Długosza. Celem programowym konkursu jest nagrodzenie dzieła o wybitnych wartościach poznawczo-naukowych z dziedziny szeroko rozumianej humanistyki. Zgodnie z założeniem Konkurs ma promować publikacje poważne i wartościowe, które z racji swojego charakteru mają niewielkie szanse, aby stać się bestsellerami
  
w rozumieniu stricte marketingowym, wnosząc jednakże istotny wkład w rozwój polskiej nauki i kultury. Spośród zgłoszonych do Konkursu publikacji Jury pod przewodnictwem prof. dr. hab. Władysława Stróżewskiego wyłoni grono 10 nominowanych, którzy będą walczyć o pierwsze miejsce. Laureat otrzyma 30 000 zł i statuetkę dłuta prof. Bronisława Chromego. Rozstrzygnięcie Konkursu tradycyjnie odbędzie się podczas uroczystej Gali, w pierwszy wieczór  tegorocznych Targów.

Międzynarodowe Targi Książki w Krakowie® co roku zaskakują swoją bogatą ofertą i potwierdzają, że książki to nie moda trwająca jeden sezon, a niekończąca się opowieść!

Więcej informacji na:  <a href="http://www.ksiazka.krakow.pl" target="_blank" rel="noopener noreferrer">www.ksiazka.krakow.pl</a>
  
oraz na fanpage’u:  <a href="https://www.facebook.com/targi.ksiazki.w.krakowie/" target="_blank" rel="noopener noreferrer">https://www.facebook.com/targi.ksiazki.w.krakowie/</a>

<u></u>**Godziny otwarcia Targów w EXPO Kraków (ul. Galicyjska 9):**
  
26 października 2017 r. (czwartek) godz. 10:00-17:00
  
27-28 października 2017 r. (piątek, sobota) godz. 10:00-19:00
  
29 października 2017 r. (niedziela) godz. 10:00-17:00
  
**Sprzedaż biletów:** <a href="https://ekobilet.pl/targiwkrakowie" target="_blank" rel="noopener noreferrer">https://ekobilet.pl/targiwkrakowie</a>