---
title: Jubileusz prof. Gertrudy Skotnickiej
author: Magda Kremer
type: post
date: 2015-01-12T09:59:22+00:00
url: /?p=2351
categories:
  - Aktualności

---
Profesor Gertruda Skotnicka z Uniwersytetu Gdańskiego, wybitna badaczka literatury dziecięcej i młodzieżowej, nauczycielka i krytyk literacki, kończy 90 lat. Urodzona na Pomorzu, pracowała początkowo jako nauczycielka, potem jako wizytator metodyczny, wykładowca WSN i pracownik kuratorium oświaty. Systematycznie kształcąc się (była m. in. słuchaczką wykładów prof. Marii Janion), obroniła doktorat dotyczący powieści historycznej dla młodego czytelnika (tej tematyce badawczej będzie wierna cały czas) i związała się z Uniwersytetem Gdańskim, początkowo jako adiunkt, a następnie, w latach dziewięćdziesiątych, jako profesor tej uczelni; kierowała też Zakładem Historii Literatury i Kultury Pomorza XIX i XX wieku.

Jej prace naukowe były wielokrotnie nagradzane, jury Międzynarodowej Nagrody im. Janusza Korczaka wyróżniły w 1996 jej eseje. Profesor Skotnicka uczestniczyła w wielu konferencjach naukowych, odwiedzała szkołę w Kościerzynie, gdzie niegdyś pracowała jako nauczycielka. Pozostawia ogromny dorobek prozy historycznej, warsztatu badacza, życia literackiego regionu. Po przejściu na emeryturę jest nadal aktywna i stara się brać udział w życiu naukowym.