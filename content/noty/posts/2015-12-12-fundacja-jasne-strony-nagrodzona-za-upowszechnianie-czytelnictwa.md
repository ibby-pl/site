---
title: Fundacja „Jasne Strony” nagrodzona za upowszechnianie czytelnictwa
author: Tomasz Osadowski
type: post
date: 2015-12-12T17:58:22+00:00
url: /?p=2913
categories:
  - Aktualności

---
 _<a href="http://jasnestrony.org/" target="_blank">Fundacja „Jasne Strony”</a> została nagrodzona za upowszechnianie czytelnictwa w Konkursie IBBY &#8222;Książka Roku 2015&#8221;._
  
Fundacja działa na rzecz rozwoju czytelnictwa dzieci i młodzieży niepełnosprawnej wzrokowo oraz dzieci ze sprzężeniami. Praca z podopiecznymi fundacji jest szczególnie trudna ze względu na niepełnosprawność beneficjentów a przede wszystkim z powodu braku dostosowanych materiałów czytelniczych (książek o powiększonym druku i brajlowskich). Dostępne książki dla niewidomych i słabo widzących dostosowują tylko treść, pozbawione są szalenie istotnych dla małego czytelnika ilustracji. Ich brak pozbawia niepełnosprawnych pełnej przyjemności obcowania z książką w porównaniu widzącym czytelnikiem. Książki wytwarzane przez Fundacje zaspokajają potrzeby zarówno niewidomych jak i widzących (zawsze pojawia się tekst w czarno druku) „Cieszą łapki i oczy – np. niewidomej siostry i widzącego brata, dają szanse na wspólne czytanie. Działania Fundacji propagują działalność na rzecz niewidomych i słabo widzących.

Fundacja jest pierwszą i jedyną w Polsce wytwórnią własnoręcznie wykonanych książek dotykowych przeznaczonych dla małych czytelników z inwalidztwem wzroku. Specyfika przygotowanych książek na wielozmysłowe podanie zawartych w nich treści, rozbudza zainteresowanie literatura dziecięcą. Innowacyjność oddziaływań Fundacji to też nieodpłatne wypożyczanie książek czytelnikom z całej Polski. Fundacja zaspokaja potrzeby swoich podopiecznych poprzez różnorodne działania integracyjno-edukacyjne. Przyznanie tej nagrody pomysłodawczyni założonej Fundacji Pani Bożenie Kazanowskiej byłoby uhonorowaniem ogromnych starań w tworzeniu unikalnych książek powstających z potrzeby serca i tworzonych z ogromna pasją.
  
Nominacje do konkursu zgłosiły Małgorzata Białek, Gabriela Walenta-Czerniejewska, Aldona Kałkus, Piaski