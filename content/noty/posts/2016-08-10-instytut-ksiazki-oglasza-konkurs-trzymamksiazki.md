---
title: Instytut Książki ogłasza konkurs TRZY/MAM/KSIĄŻKI
author: Tomasz Osadowski
type: post
date: 2016-08-10T20:22:37+00:00
url: /?p=3312
categories:
  - Aktualności

---
Komunikat Instytutu Książki

* * *

<pre>Instytut Książki od lat wspiera rozwój i promocję czytelnictwa, a
„czytelnictwo" zaczyna się od kołyski, na długo przed dniem, w
którym dziecko zacznie samodzielnie składać litery. Książka powinna
stać się synonimem bliskości i zabawy, bezpieczeństwa i intymnego
porozumienia w ramionach rodzica. Książka rozwija umysł i emocje,
zakorzenia w kulturze, formuje język i społeczne talenty dziecka.
Książka może stać się wspaniałym przewodnikiem, pomagającym młodemu
czytelnikowi odkrywać i poznawać otaczający go świat.
Chcemy, żeby tak właśnie było, dlatego ogłaszamy drugą edycję
konkursu TRZY/MAM/KSIĄŻKI!
<img class="alignnone size-medium wp-image-3314" src="http://www.ibby.pl/wp-content/uploads/2016/08/ik_2012_logo_male-172x200.jpg" alt="ik_2012_logo_male" width="172" height="200" srcset="http://www.ibby.pl/wp-content/uploads/2016/08/ik_2012_logo_male-172x200.jpg 172w, http://www.ibby.pl/wp-content/uploads/2016/08/ik_2012_logo_male-86x100.jpg 86w, http://www.ibby.pl/wp-content/uploads/2016/08/ik_2012_logo_male.jpg 185w" sizes="(max-width: 172px) 100vw, 172px" />
CELEM KONKURSU TRZY/MAM/KSIĄŻKI JEST WYŁONIENIE CZYTELNICZEGO
„TRÓJPAKU” - ZESTAWU TRZECH KSIĄŻECZEK, KTÓRE ROSNĄĆ BĘDĄ WRAZ
Z DZIECKIEM, OD NOWORODKA PO PRZEDSZKOLAKA. Zależy nam by, czytelnicza
„wyprawka" była stałym elementem niemowlęcego ekwipunku, równie
ważnym jak pielęgnacyjne akcesoria, którymi krewni i znajomi zwykli
obdarowywać młodych rodziców. Liczymy na to, że pomysłowość i uroda
wyłonionych w konkursie książek stanie się „wzorcem z Sevres"
dobrego smaku edytorskiego, punktem odniesienia dla twórców kultury
dedykowanej najmłodszym.

Nagroda główna za najlepszy projekt wyniesie 25 000 zł.

Prace konkursowe można przesyłać do 31 GRUDNIA 2016 ROKU
włącznie, na adres:

Instytut Książki
ul. Zygmunta Wróblewskiego 6
31-148 Kraków
lub
<a href="mailto:biuro@instytutksiazki.pl">biuro@instytutksiazki.pl</a>

Laureat konkursu zostanie ogłoszony do dnia 1 lutego 2017 roku.

Zwycięzcę wskaże jury w składzie:

JAN BAJTLIK - doktorant Akademii Sztuk Pięknych w Warszawie. Twórca
książek autorskich dla dzieci, ilustracji, plakatów i identyfikacji
wizualnych. Laureat prestiżowych nagród dla ilustratorów, m.in.
wyróżnienia Bologna Ragazzi Award 2015 za książkę
„Typogryzmol".

DR HAB. ANNA BOGUSZEWSKA - Kierownik Zakładu Edukacji Plastycznej UMCS w
Lublinie. Jest członkiem Zespołu Edukacji Elementarnej PAN,
Stowarzyszenia Przyjaciół Książki dla Młodych (Polskiej Sekcji IBBY),
Międzynarodowego StowarzyszeniaWychowania przez Sztukę (InSEA), Polskiego
Towarzystwa Pedagogicznego.

DR HAB. GRAŻKA LANGE - profesor warszawskiej ASP, gdzie prowadzi katedrę
ilustracji. Z tej katedry wywodzi się pokolenie ilustratorów odnoszących
obecne międzynarodowe sukcesy.

DR HAB. MAŁGORZATA PRZYBYSZ-ZAREMBA - Wydział Studiów nad Rodziną, UKSW
w Warszawie.

AGATA PUŚCIKOWSKA - dziennikarka tygodnika „Gość Niedzielny".
Zajmuje się tematyką książek dla najmłodszych. Jest mamą piątki
dzieci.

KATARZYNA SZANTYR-KRÓLIKOWSKA - wieloletnia redaktorka pisma
„Świerszczyk", obecnie redaktor naczelna Wydawnictwa Bajka.

DR HAB. URSZULA SZUŚCIK - Kierownik Zakładu Dydaktyki i Pedagogiki
Wczesnoszkolnej i Przedszkolnej Instytutu Nauk o Edukacji Uniwersytetu
Śląskiego.

W ubiegłym roku nagrodę główną otrzymał projekt „Popatrz w
niebo" autorstwa Joanny Gębal, Moniki Zborowskiej i Jakuba
Kołodziejczyka.

Więcej informacji o konkursie oraz regulamin wraz z załącznikami na
stronie:
<a href="http://www.instytutksiazki.pl/w-instytucie,o-nas,35499,oglaszamy-druga-edycje-konkursu-trzymamksiazki.html" target="_blank">http://www.instytutksiazki.pl/w-instytucie,o-nas,35499,oglaszamy-druga-edycje-konkursu-trzymamksiazki.html</a>

Konkurs jest organizowany w ramach Narodowego Programu Rozwoju
Czytelnictwa.</pre>