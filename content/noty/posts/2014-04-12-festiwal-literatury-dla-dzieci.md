---
title: Festiwal Literatury dla Dzieci
author: Magda Kremer
type: post
date: 2014-04-12T19:15:15+00:00
url: /?p=1984
categories:
  - Aktualności

---
Festiwal Literatury dla Dzieci obejmuje przeszło 100 spotkań i wydarzeń towarzyszących, które odbędą się w Krakowie, Warszawie i Wrocławiu w 18 dni! To prawdziwe święto wszystkich małych moli książkowych potrwa od 12 maja do 1 czerwca 2014 r.

Dla dzieci przygotowano warsztaty i spotkania z autorami książek oraz ilustracji.

Będzie coś dla :

wielbicieli literatury skandynawskiej – Złap szwedzki trop z wyjątkowymi gośćmi ze Szwecji;

młodych detektywów – cykl Akademia Detektywa, w której zajęcia poprowadzą autorzy najlepszej polskiej prozy detektywistycznej;

młodych filozofów (Wydawnictwo Zakamarki i seria „Dzieci filozofują“);

tych, którzy mają poetycką duszę (warsztaty poetyckie);

tych, co poezji chętnie posłuchają – Mroczne czytanki po zmroku.

&nbsp;

Poruszone zostaną bardzo ważne tematy, takie jak: prawa człowieka, patriotyzm, tolerancja. Zaprezentuje się literaturę dotykającą problemów choroby, śmierci, rozwodu, depresji. Przedstawiona też będą publikacje tak zaskakujące, że aż trudno w nie uwierzyć.

Wśród kilkudziecięciu znakomitych gości będą: autorzy ze Szwecji – Martin Widmark, Asa Lind, Eva Susso, z Hiszpanii &#8211; Vicente Ferrer, Begoña Lobo oraz z Korei &#8211; Kim Jin-kyung.

Polską literaturę dla dzieci reprezentują m.in. Wojciech Widłak, Maciej Wojtyszko, Andrzej Maleszka, Marcin Szczygielski, Michał Rusinek, Paweł Pawlak, Grzegorz Kasdepke, Iwona Chmielewska, Barbara Gawryluk i wielu innych.

Wszystkie spotkania dla dzieci i młodzieży są oparte na aktywizujących metodach pracy dydaktycznej i metodyki zabawy, gdzie młodzi czytelnicy spotykają autora w roli kreatora literackich światów, pracującego razem z nimi, pełniącego rolę przewodnika po świecie literatury.

W programie jest także twórcza praca dzieci &#8211; stawianych w roli odkrywców, czym rozbudza się ich naturalną ciekawość świata. Integralną częścią festiwalu jest cykl spotkań z wybitnymi badaczami literatury dziecięcej i młodzieżowej, którzy w przystępny sposób podadzą rodzicom rozwiązania ich codziennych dylematów. Pokażą, jak we współczesnym świecie wspierać dziecko w rozwoju tożsamości czytelniczej. Na co zwracać uwagę, jak wartościować, jak zachęcać i kiedy zabraniać &#8211; to problemy, wokół których odbędą się wykłady i dyskusje.

Imprezie patronuje m. in Polska Sekcja IBBY

Więcej informacji na stronie http://fldd.pl/

&nbsp;

&nbsp;