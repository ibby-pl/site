---
title: PS IBBY partnerem Warszawskiego Weekendu Książki Niedorosłej
author: Tomasz Osadowski
type: post
date: 2016-11-12T20:38:32+00:00
url: /?p=3538
categories:
  - Aktualności

---
Zapraszamy na Warszawski Weekend Książki Niedorosłej

**„Mam prawo czytać książki” to hasło pierwszego Weekendu Książki Niedorosłej, który odbędzie się 18-20 listopada w Warszawie. Warsztaty, rozmowy, spotkania, wykłady&#8230; Dla dzieci i ich rodziców. PS IBBY jest partnerem merytorycznym Weekendu.**

<img class="alignnone size-medium wp-image-3540" src="http://www.ibby.pl/wp-content/uploads/2016/11/15039661_1137862616261892_2310726421177523697_o-300x113.jpg" alt="15039661_1137862616261892_2310726421177523697_o" width="300" height="113" srcset="http://www.ibby.pl/wp-content/uploads/2016/11/15039661_1137862616261892_2310726421177523697_o-300x113.jpg 300w, http://www.ibby.pl/wp-content/uploads/2016/11/15039661_1137862616261892_2310726421177523697_o-150x56.jpg 150w, http://www.ibby.pl/wp-content/uploads/2016/11/15039661_1137862616261892_2310726421177523697_o-768x288.jpg 768w, http://www.ibby.pl/wp-content/uploads/2016/11/15039661_1137862616261892_2310726421177523697_o-800x300.jpg 800w" sizes="(max-width: 300px) 100vw, 300px" />

Organizatorem Weekendu poświęconego literaturze dziecięcej i młodzieżowej jest warszawski kolektyw księgarzy kameralnych. Termin nie jest przypadkowy &#8211; 20 listopada to Ogólnopolski Dzień Praw Dziecka. W trakcie trwania Weekendu w 14 stołecznych księgarniach odbędzie się kilkanaście darmowych wydarzeń dla dorosłych i dzieci oraz całych rodzin.

Polska Sekcja IBBY wspiera organizatorów nie tylko słowem, ale też czynem (znajdziecie nas w trzech warszawskich księgarniach: „Jak Wam się Podoba”, artystycznej w Zachęcie oraz Wilabuki).   **Stworzyliśmy i rekomendujemy listę książek**, idealnych na prezent dla dla dzieci młodszych i starszych. Organizatorzy będą promować ją nie tylko w czasie Weekendu, ale przez cały okres przedświąteczny. Będziemy mówić o nagrodach przyznawanych twórcom książek dla dzieci i młodzieży, m.in. o <a href="http://www.ibby.pl/?p=2690" target="_blank"><strong>Książce Roku PS IBBY</strong></a>, pokażemy, jak się robi pop-upy, a także podpowiemy, jak zachęcić dzieci do czytania. Oprócz tego w programie Weekendu mnóstwo atrakcji: warsztaty edukacyjne, spotkania z autorami i ilustratorami książek dla dzieci, animacje dla najmłodszych, dyskusje wokół książek dla nastolatków, wystawy ilustracji. Ważnym tematem podczas Warszawskiego Weekendu Książki Niedorosłej będzie wychowawcza rola książek dla młodszych czytelników i wykorzystywanie pretekstu wspólnej, rodzinnej lektury do ważnych rozmów o świecie.

<pre><strong><em>Czym wyróżnia się księgarnia kameralna i dlaczego lepiej spotkać księgarza 
niż sprzedawcę książek - pytamy Ankę Karczewską,inicjatorkę Warszawskiego 
Weekendu Książki Niedorosłej. Przeczytaj wywiad:</em> </strong>
<a href="http://magazynkontakt.pl/karczewska-jesli-kupowac-ksiazki-to-kameralnie.html#disqus_thread" target="_blank">http://magazynkontakt.pl/karczewska-jesli-kupowac-ksiazki-to-kameralnie.html#disqus_thread

</a></pre>

W Warszawskim Weekendzie Książki Niedorosłej udział biorą: Księgarnia Bagatela na Pięterku, Księgarnia Jak wam się podoba, Księgarnia Dwie Siostry, Księgarnia Tarabuk, MiTo, Księgarnia Badet Wilanów, Księgarnia Badet Ursynów, Księgarnia Artystyczna w Zachęcie, Księgarnia Bullerbyn, Księgarnia na Tłomackiem, Księgarnia im. K. Baczyńskiego, Tarabuk w Teatrze Lalka, Art. Bookstore w Królikarni, Wilabuki oraz Radio Telewizja.

Szczegółowy plan znajduje się na stronie <a href="http://www.rezerwatyksiazek.wordpress.com" target="_blank">www.rezerwatyksiazek.wordpress.com</a>.

&nbsp;