---
title: Na imię mi Rower!
author: Maria Kulik
date: 2014-05-28T12:30:02+00:00

---
Anna Strzelecka, wyd. BUR Media, s. 61, ISBN 978-83-88077-89-0, +7

Bohaterem tej niewielkiej objętościowo powieści jest siedmioletni Stefanek, który uwielbia jazdę na rowerze. Chłopiec musi poradzić sobie z powrotem do zdrowia po groźnym wypadku rowerowym, ale przede wszystkim zrozumieć i zaakceptować chorobę starszego brata. Michał cierpi na zespół Aspergera, cechujący się przede wszystkim nieumiejętnością w nawiązywaniu kontaktów społecznych, trudnością w akceptowaniu zmian, jednocześnie jest doskonałym znawcą technik i gier komputerowych. Autorka trafnie opisuje gwałtowne emocje towarzyszące Stefankowi, gdy usiłuje zrozumieć odmienność brata. Z problemami łatwiej sobie chłopcu poradzić dzięki pomocy dziadka i babci, koleżanki – Julki – oraz&#8230; psa Nanuka”.

NOMINACJA  LITERACKA KSIĄŻKA ROKU 2008
