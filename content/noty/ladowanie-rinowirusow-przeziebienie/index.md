---
title: Lądowanie rinowirusów. Przeziębienie
author: Michał Zając
type: page
date: 2013-06-19T19:16:10+00:00

---
&nbsp;

tekst Wojciech Feleszko, IL. Ignacy Czwartos, wyd. Hokus-Pokus, s. 32, 203&#215;205, ISBN 978-83-60402-24-5, 6+

<p style="text-align: justify;">
  Oto Wojciech Feleszko, lekarz, na chwilę na bok odłożył leczenie i zajął się popularyzacją nauki. Zgrabnie opowiedział dzieciom o powodach i przebiegu infekcji. Uczłowieczył wirusy, nadał im charakter i ludzkie cechy. Powstała fabuła niemal kryminalna.
</p>

<p style="text-align: justify;">
  Natomiast Ignacy Czwartos – niezwykle oryginalny grafi k – użył wszystkich swych talentów, by walkę z przeziębieniem przedstawić we frapujący sposób. Rinowirusy w jego interpretacji to niemal średniowieczne „Monstre de Cracovie”, równie odrażające i groźne. Z kolei waleczny Limfocyt – dowódca obrony organizmu, jest niczym Superman i Spiderman w jednej osobie. Co rzadkie i godne pochwały – niestereotypowo przedstawiono tu rodzinę (mama – kobieta pracująca, tata w fartuszku kuchennym).
</p>

<p style="text-align: justify;">
  Całość ogromnie dynamiczna! Drapieżny, nieokiełznany rysunek. Harmonijnie dobrane, płasko położone kolory. Odważne kompozycje. A przy tym, ta pożyteczna książka zachęca dzieci do utrwalania higienicznych nawyków, co w dobie globalnych epidemii jest szczególnie cenne. Po obejrzeniu, co się w nosie dzieje, nikt chyba nie zapomni o myciu rąk po kichaniu!
</p>

WYRÓŻNIENIE GRAFICZNE KSIĄZKA ROKU 2009