---
title: Biały niedźwiedź. Czarna krowa
author: admin
type: page
date: 2013-02-23T19:03:14+00:00

---
<p style="text-align: justify;">
  Tekst: Marcin Brykczyński. Projekt graficzny i ilustracje: Grażka Lange<br /> Warszawa 2004, Nasza Księgarnia; 14 x 10 s. (współwydane w kierunku przeciwstawnym) ; 224 x 226 mm ; ISBN 83-10-11029-4<br /> wiek 2+
</p>

<p style="text-align: justify;">
  Bardzo oryginalna i piękna książeczka – ma dwa początki i dwa końce, spotykające się na środkowej rozkładówce tomu. Dwie rymowane anegdoty mówią o zwierzętach, które za wszelką cenę chcą zmienić swój wygląd – krowa chce być biała, niedźwiedzia polarnego nudzi biały strój. Czy ta metamorfoza ma sens? Czy nie lepiej pozostać sobą? Autorka opracowania graficznego zilustrowała te dwie historie na sposób najprostszy z możliwych – za pomocą czerni i bieli, z życiem syntetycznych rysunków – ikon, podkreślając zarazem mądre przesłanie wierszy i ich lapidarny kształt literacki. Książka nawiązuje do chlubnej tradycji grafiki polskiej lat 60-tych i 70-tych, kiedy to w cenie był skrót, inteligentny koncept graficzny i szlachetna prostota.
</p>

<p style="text-align: justify;">
  rec. Joanna Olech
</p>