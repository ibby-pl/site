---
title: Klucze
author: Maria Kulik
type: page
date: 2015-12-14T15:30:27+00:00

---
Tekst Adam Lang,  projekt okładki: Paweł Panczakiewicz/PANCZAKIEWICZ ART.DESIGN, Wydawnictwo Literackie, Kraków 2015, 299 s.; bez ilustracji, oprawa miękka, 208&#215;146 mm, ISBN 978-83-08-06004-9, wiek: 16+

<img class="alignnone size-medium wp-image-3002" src="http://www.ibby.pl/wp-content/uploads/2015/12/Klucze-małe-140x200.jpg" alt="Klucze małe" width="140" height="200" srcset="http://www.ibby.pl/wp-content/uploads/2015/12/Klucze-małe-140x200.jpg 140w, http://www.ibby.pl/wp-content/uploads/2015/12/Klucze-małe-70x100.jpg 70w, http://www.ibby.pl/wp-content/uploads/2015/12/Klucze-małe-768x1098.jpg 768w, http://www.ibby.pl/wp-content/uploads/2015/12/Klucze-małe-420x600.jpg 420w, http://www.ibby.pl/wp-content/uploads/2015/12/Klucze-małe.jpg 945w" sizes="(max-width: 140px) 100vw, 140px" />

Adam Lang, narrator i bohater _Kluczy_, opowiada swoją historię sprawnie, błyskotliwie, z humorem doprawionym ironią. Inteligentny, bezkompromisowy w ocenach, krytycznie obserwuje ludzi wokół i siebie samego. Uważa się za zatwardziałego egocentryka z kompleksami i traumą dzieciństwa, odrzuconego przez ojca, osaczonego przez „hodujące” go kobiety – babkę i matkę. Dziewczyny, te „emocjonalne pierwotniaki”, traktuje instrumentalnie, cynicznie bawi się nimi („lubię, gdy dziewczyna ma poczucie winy”). Niełatwo zaprzyjaźnić się z tak sportretowanym bohaterem, autor chce nas jednak przekonać, że postawa chłopaka to obronny pancerz, maska. Kryje się za nią wrażliwy młody człowiek, który wadzi się z kłamliwym, raniącym go światem, z własnymi lękami; złakniony bliskości, nie umie (na razie?) budować udanych związków. Rec. Irena Bolek-Wiącek

NOMINACJA LITERACKA KSIĄŻKA ROKU 2015

&nbsp;

&nbsp;