---
title: Felix, Net i Nika oraz Pałac Snów
author: Michał Zając
date: 2013-06-19T19:30:37+00:00

---
 

Rafał Kosik, Wyd.Powergraph, s. 458;135 X215 mm; wiek+9 ISBN 83-921466-5-4;

Udany miks współczesnych realiów z fantastyką. Trzeci tom popularnego cyklu o trójce nierozłącznych gimnazjalistów. Przykładni uczniowie, na pozór niczym nie różniący się od rówieśników, ciągle pakują się w kłopoty, za sprawą nieposkromionej ciekawości.

Każde z nich ma inne kompetencje i talenty, dzięki którym wychodzą bez szwanku z niebezpiecznych przygód. Z wielką zręcznością posługują się technicznymi gadżetami &#8211; wynalazczością i inteligencją przewyższają rodziców i nauczycieli. Feliks i Net pochodzą z inteligenckich, majętnych domów, Nika ukrywa przed dorosłymi fakt, że od dawna mieszka sama, zdana na własne siły. Razem ocalają świat, po czym skromnie wracają do szkolnej ławki.

Pierwsze tomy serii były również nagrodzone w minionych edycjach „Książki Roku” IBBY

NOMINACJA  LITERACKA KSIĄŻKA ROKU 2007

 
