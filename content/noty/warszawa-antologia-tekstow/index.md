---
title: Warszawa. Antologia tekstów
author: Maria Kulik
date: 2015-12-15T07:43:39+00:00

---
Grażka Lange (pomysł, projekt i ilustracje) , Toruń 2015, s. 72; Oprawa twarda; 170 x 170 mm; ISBN: 978-83-62737-73-4; wiek: 12+

Majstersztyk projektowania graficznego. Pomysł na książkę, prawdziwa _silva rerum_, wykiełkował z pasji zbieractwa autorki. Ta starannie dopracowana koncepcja nadała szkatułkowy charakter tomikowi poświęconemu wieloelementowemu organizmowi, jakim jest miasto. Na wierzchniej stronie zagiętych kart mamy świat opakowany – wieczka, pokrywy, etui, futerały – obietnice-niespodzianki, które odchylone odkrywają skarby sfotografowanych kolekcji różności: od cennych, srebrnych szczypców do cukru po naklejki na chlebie, od prywatnych pukli włosów po urzędowe pieczątki, od ascezy estetycznej burych tekturowych biletów PKP po rozpasanie kolorystyczne kiczowatych akcesoriów Barbie. Rytmiczne kompozycje obiektów są intrygujące same w sobie, a wszystkie razem zaskakująco trafnie oddają charakter złożoności tkanki kulturowej stolicy.  Rec. Anita Wincencjusz-Patyna.

WYRÓŻNIENIE GRAFICZNE KSIĄŻKA ROKU 2015
