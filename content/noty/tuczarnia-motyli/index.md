---
title: Tuczarnia motyli
author: Maria Kulik
date: 2015-12-14T15:35:06+00:00

---
Tekst Marcin Szczygielski, ilustracje: Magda Wosik, Bajka, Warszawa 2014, 320 s., oprawa twarda, 133&#215;203 mm, ISBN: 978-83-61824-78-7, wiek: 12+


Gdy Warszawę przykrywa warstwa śniegu, znane z wcześniejszej powieści Marcina Szczygielskiego _Czarownica piętro niżej_ Maja, Ciabcia i Monterowa odwiedzają miejsce, w którym jest ciepło i sucho – szczecińską szklarnię. Wkrótce bohaterki zostają pomniejszone do wielkości owadów i wzięte do niewoli przez walczące o władzę w miniaturowym państwie rody motylołaków, które przed laty umieściła tam kobieta zwana „Stwórczynią”. Wizja cieplarnianej kosmogonii, historii i polityki to kolejna oryginalna propozycja polskiego pisarza, który w tym utworze pełnym humoru i odniesień do tekstów klasycznych (Carroll, Swift) porusza także zagadnienia etyczne. W rezultacie otrzymujemy dzieło kunsztowne i kompletne – warte polecenia nie tylko miłośnikom fantastyki. Rec. Maciej Skowera

NOMINACJA LITERACKA KSIĄŻKA ROKU 2015

 
