---
title: Lenka, Fryderyk i podróże
author: Michał Zając
date: 2013-06-23T16:12:26+00:00

---
Olga Masiuk ,

il. Agnieszka Żelewska, wyd. Literatura, Łódź 2011, s. 68, 143&#215;205 mm, ISBN 978-83-7672-108-8, 8+


  Autorka swoją książką wzrusza, towarzyszy dziecięcej wyobraźni, która z łatwością powołuje do życia nieokreślone stwory lub dziwne miejsca, choćby takie, gdzie w hotelowej recepcji wiszą klucze z numerami, ale nie ma pokoi. Bawi absurdalnym dowcipem (w dalekich krainach czerwonozielone papugi od nadmiaru słońca zaczynają mówić w obcych językach). Paroma zdaniami potrafi wyraziście naszkicować postacie. Nie stroni też od plastycznych opisów świata, tu i ówdzie dodatkowo ozdobionych poetyckim stylem. Szczególnie warte podkreślenia jest bogactwo języka – wielość słów (często bardzo eleganckich, we współczesnej potocznej polszczyźnie rzadziej używanych), różnorodność epitetów. A para głównych bohaterów: ruchliwa podróżniczka Lenka i domator, wielbiciel książek Fryderyk – poprzez swe doświadczenia – uczy, że najważniejsze jest poznawanie świata (w wyniku przemieszczania się w przestrzeni, jak też studiowania tekstów). Rec. Małgorzata Kąkiel
NOMINACJA LITERACKA KSIĄŻKA ROKU 2011
