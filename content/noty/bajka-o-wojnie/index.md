---
title: Bajka o Wojnie
author: Maria Kulik
date: 2015-12-14T07:21:57+00:00

---
Tekst Joanna Rudniańska , ilustracje Piotr Fąfrowicz, projekt graficzny: Mateusz Kowalski, Bajka, Warszawa 2015, s. 33, oprawa twarda, 245&#215;246 mm, ISBN 978-83-61824-81-7, wiek: 10+

Wojna to imię dziewczynki z kraju „za siedmioma morzami”, która marzyła, by tak jak podziwiany przez nią tata być dzielnym żołnierzem, „maszerować i strzelać”. A nawet jak tata popłynąć do obcych krajów, „aby walczyć i zwyciężyć”. Wojna jest domeną silnych mężczyzn, którym dziewczynka zazdrości, ale to kobiety cierpią głód i giną, gdy spadają bomby wroga.  Mistrzowska opowieść Joanny Rudniańskiej, poruszająca obrazem atomowej zagłady miasta „nad siedmioma rzekami”, niesie wciąż aktualne przesłanie: wojna zaczyna się w nas, gdy nienawistnie życzymy innym śmierci. Trzeba o tym przypominać ludziom już od najmłodszych lat. Wojenną zawieruchę łatwiej rozpętać niż zakończyć, ale _Bajka o Wojnie_ ma zakończenie dające nadzieję – bohaterka nosi teraz imię Pokój.  Rec. Irena Bolek-Wiącek

WYRÓŻNIENIE   LITERACKIE KSIĄŻKA ROKU 2015

 
