---
title: Gry i zabawy z dawnych lat
author: Tomasz Osadowski
date: 2016-12-17T17:54:10+00:00

---
  * Nominacja graficzna 2016

**Agata Raczyńska **_Gry i zabawy z dawnych lat_

Tekst: Katarzyna Piętka, Nasza Księgarnia**, **Warszawa 2016, 128 s., oprawa twarda, 195 x 254 mm, ISBN: 978-83-10-13090-7, wiek: 6-10

Podróż w czasie, którą zapowiada tytuł, ma w tej książce swój wymiar wizualny. Są tu więc fotografie sprzed kilkudziesięciu lat, są rysunki, jakby z książek i podręczników z lat 50. czy 60., jest font, który naśladuje pismo ręczne, a przecież w „dawnych latach” pisało się niemal wyłącznie ręcznie. Na chwilę pojawiają się nawet Jacek i Agatka. Istotnie przenosimy się w czasie o lat kilkadziesiąt wstecz. Tego rodzaju pastisze są jednak ryzykowne, a często w ogóle się nie udają. W tym wypadku szczęśliwie jest inaczej: stylizacja jest przemyślana i konsekwentna – czasem ma się wrażenie, że naprawdę oglądamy rysunki powstałe przed wieloma laty. A równocześnie coś podpowiada, że to jednak książka dzisiejsza – inna, niż wówczas kolorystyka, inna poligrafia, to niby-ręczne pismo, którego wtedy nikt by chyba nie zastosował. I właśnie ta podwójność decyduje o sukcesie całego przedsięwzięcia. [Jacek Friedrich]


 
