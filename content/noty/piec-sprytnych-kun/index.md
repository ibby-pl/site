---
title: Pięć sprytnych kun
author: Tomasz Osadowski
type: page
date: 2016-12-17T15:54:06+00:00

---
  * Nominacja literacka 2016

**Justyna Bednarek** _Pięć sprytnych kun_

Projekt okładki i ilustracje: Daniel de Latour, skład i opracowanie graficzne: Marzenna Dobrowolska, Poradnia K (seria: „Latawiec”), Warszawa 2016, 136 s., oprawa twarda, 172&#215;242 mm, ISBN 978-83-63960-57-5, wiek: 6+

<img class="alignnone size-full wp-image-3802" src="http://www.ibby.pl/wp-content/uploads/2016/12/KUNY_okladka_150dpi-1.jpg" alt="kuny_okladka_150dpi-1" width="100" height="143" srcset="http://www.ibby.pl/wp-content/uploads/2016/12/KUNY_okladka_150dpi-1.jpg 100w, http://www.ibby.pl/wp-content/uploads/2016/12/KUNY_okladka_150dpi-1-70x100.jpg 70w" sizes="(max-width: 100px) 100vw, 100px" />

Justyna Bednarek proponuje zabawną, ale niepozbawioną trafnych spostrzeżeń opowieść o przygodach kun – wielbicieli i wielbicielek dobrej kuchni. W skład zwierzęcego gangu warszawskich cwaniaków wchodzą postaci silnie zindywidualizowane, a przy tym budzące czytelniczą sympatię. Prowadzona z humorem dynamiczna narracja, pełna gagów i zwrotów akcji, jest zakorzeniona w schematach literatury popularnej, które zostają przez autorkę zręcznie wyzyskane. Tę wdzięczną historię o spotkaniach zwierząt i ludzi można także czytać jako trafną satyrę na zjawisko kulinarnych celebrytów: kuny przekonują, że gotowanie powinno być przyjemnością i sztuką, nie zaś bezmyślną drogą do wzbogacenia się. Co więcej, opowieść przeplata się z niezwykłymi przepisami, które zapraszają do własnej kuchennej aktywności – któż bowiem nie chciałby skosztować „purchawkowych placuszków z kwiatów mlecza”, „konfitury mirabelkowej pani Elizy” czy „sałatki, za którą każda kuna odda swój ogon”? Tylko pamiętajcie, żeby do „pomidorowego kremu z trybulą lub bazylią” nie dodać oleandra! [Maciej Skowera]