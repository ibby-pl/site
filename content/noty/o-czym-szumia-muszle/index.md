---
title: O czym szumią muszle
author: Maria Kulik
date: 2014-12-06T15:25:13+00:00

---
Liliana Bardijewska,  ilustracje Dorota Szoblik, projekt graficzny Agencja Wydawnicza i Reklamowa Akces, wyd. ZIELONA SOWA, Warszawa 2014, s. 49, oprawa twarda, 195&#215;240 mm, ISBN 978-83-7895-859-8, wiek 4–6

„Tak jak babka twa z prababką – zawsze pływaj tylko żabką” – uczy Żaba Baba najmłodszą kijankę Marzenkę. Homar Omar, składając królowi Podmorza codzienny meldunek, donosi, że na zachodzie bez zmian. Ostryga Fryga dba o stosowne wychowanie Księżniczki Idalki, która nocami zaczytuje się w opowiadaniach o nadmorskim świecie, a przy okazji podpatruje pięknego latarnika, zatopionego w lekturze o krainach podmorskich. Brawurowa pomysłowość łączy się w tej opowieści (bawiąc z wdziękiem) z najwyższej próby dowcipem słownym, paradoksem i przewrotnością uzmysławiającą czytelnikowi, że na świat można patrzeć z różnych stron, że jest on niejednoznaczny i zmienny, ale zawsze trzeba mieć nadzieje na dobry obrót spraw – a pomagają w tym wspomnienia, np. zamknięte w muszli. Trzeba tylko umieć słuchać (i czytać). Rec. Małgorzata Kąkiel

WYRÓŻNIENIE LITERACKIE KSIĄŻKA ROKU 2014
