---
title: Kawa z kardamonem
author: Michał Zając
date: 2013-06-23T16:10:55+00:00

---
Joanna Jagiełło

proj. okładki Olga Reszelska, wyd. Literatura, Łódź 2011, s. 246, 145 x 205 mm, ISBN 978-83-7672-137-8,15+


  Jakie mamy prawo wnikać w tajemnice drugiego człowieka, nawet gdy jest on najbliższą osobą? Czy czarno-białe kryteria oceny przystają do złożoności świata? W tej powieści nic nie jest jednoznaczne. Główna bohaterka, prawie szesnastoletnia Linka, ma prawo czuć się zaniedbywana przez matkę, choć ona sama też nie odznacza się empatią, nie zastanawia się nad skutkami swoich działań. Ale skądinąd trudno jej odmówić prawa do szukania odpowiedzi na pytanie, co się stało z jej siostrą, o której istnieniu dotychczas nie wiedziała. Autorka pokazuje swoich młodych oraz dorosłych bohaterów jako ludzi mających jednakowe prawo do posiadania zalet i wad. Interesująco łączy realistyczną konwencję z wizjami sennymi, które pozwalają czytelnikowi domyślać się zdarzeń z przeszłości, zanim zostaną one odsłonięte w realnym świecie. Wszystkie wątki pozostają otwarte, bo skąd mamy wiedzieć, co się zdarzy (jeden z bohaterów powiada, że człowiek ma wpływ na 10 procent otaczających go spraw). MK
NOMINACJA LITERACKA KSIĄŻKA ROKU 2011

NOMINACJA JURY DZIECIĘCEGO DONG 2011

 
