---
title: Akcja „Chłopaki”
author: Michał Zając
date: 2013-06-19T19:13:40+00:00

---
 

Barbara Stenka okł. i str. tyt. Joanna Rusinek, wyd. Nasza Księgarnia, s. 216, 120&#215;190, ISBN 978-83-10-11627-7 , 10+


  Dwunastoletnia bohaterka (także narratorka powieści) jest późnym dzieckiem rodziców zapatrzonych w starszą, trzydziestoletnią już i samodzielną córkę. Ci skądinąd sympatyczni ludzie w stosunku do swojego młodszego dziecka stosują metody „tradycyjnego” wychowania z surowym systemem nakazowo-zakazowym, a bez zaangażowania uczuciowego. W dodatku Roma jest wszechstronnie utalentowana i bardzo zdolna, co nie przysparza jej przyjaciół wśród rówieśników i nauczycieli. Jest zatem bardzo samotna. Niewinna przyjaźń z kolegą ze szkoły oraz ich wspólna troska o upośledzonego umysłowo piętnastolatka staje się dla rodziców powodem karnego wysłania dziewczynki do rodziny na wieś, gdzie ma być trzymana żelazną ręką. Na szczęście wakacyjny pobyt u mądrej ciotki, wśród sympatycznych mieszkańców wioski, staje się kluczemdo wielu pozytywnych zmian w życiu dziewczynki, łącznie z uzdrowieniem domowej sytuacji. Dobra powieść psychologiczno-obyczajowa z interesującą kreacją głównej bohaterki – mądrej, pogodnej i otwartej na świat.
NOMINACJA  LITERACKA KSIĄŻKA ROKU 2009
