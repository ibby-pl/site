---
title: A niech to czykolada!
author: Michał Zając
date: 2013-06-23T16:09:51+00:00

---
Paweł Beręsewicz

il. Piotr Fąfrowicz, wyd. Stentor-Kora, Warszawa 2011, s. 104, 165&#215;165, ISBN 978-83-61245-65-0, 10-14


  Życie w baśniowej Zylirii (nazwa dziwnie przypomina cylinder) jest dość ponure. Składa się z długotrwałych Pustek i znacznie krótszych Obecności. Te ostatnie – szczęśliwe karnawałowe dni – rozpoczynają się Zjawieniem, a kończą Zniknięciem. W tym czasie mieszkańcom Zylirii towarzyszy drogocenna Rzecz, pojawiająca się w magiczny sposób.
<i>A niech to czykolada! </i>to bardzo ciekawa, pełna ukrytych sensów książka o światach równoległych, które oddziałują na siebie w szczególny sposób – czasami twórczo, czasami destrukcyjnie. Również – książka będąca w istocie samotworzącą się opowieścią. Bogata znaczeniowo, wielowarstwowa, dopuszczająca wielość interpretacji, a przy tym nietrudna w odbiorze. Rec. Ewa Gruda
NOMINACJA LITERACKA KSIĄŻKA ROKU 2011
