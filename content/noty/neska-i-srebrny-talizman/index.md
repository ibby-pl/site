---
title: Neska i srebrny talizman
author: Michał Zając
date: 2013-06-23T16:10:25+00:00

---
Joanna M. Chmielewska

il. Adam Pękalski, wyd. Amea, Budzyń 2011, s. 237, 174&#215;22 mm, ISBN 978-83-929229-2-6, 10+


  Motyw przechodzenia przez wybrane osoby ze świata realnego do fantastycznego pojawiał się w literaturze niejednokrotnie. Ale to nie odbiera urody niezwykłej krainie Ailarpis, która za sprawą autorki migocze, opalizuje, cieszy kolorami albo smuci mgłą, straszy szeptami i przyciąga uwagę oryginalnością swoich mieszkańców (są tu np. Tęczowce, Gumoludki, Mądrzaki). Jest też fascynująca Książnica (strzeżona przez książniczki), gromadząca książki, które odmieniły czyjeś życie – karty opowiadają historie tych ludzi. Wędrówka głównej bohaterki przez Ailarpis to metaforyczne zmaganie się z własnymi słabościami i lękami. Bo „myśl ludzka ma wielką moc – czasem może stać się kołem ratunkowym albo kamieniem ciągnącym na dno”. Dziewczynka wychodzi ze wszystkich niebezpiecznych przygód zwycięsko, co daje jej wiarę w siebie w realnym życiu. A talizman, zapewniający łączność z Bractwem i gwarantujący pomoc wspólnoty, przypomina, że człowiek nie powinien iść przez świat sam. Rec. Małgorzata Kąkiel
NOMINACJA LITERACKA KSIĄŻKA ROKU 2011

 
