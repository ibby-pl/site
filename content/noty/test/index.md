---
title: Krystyna Michałowska
author: Tomasz Osadowski
date: 2016-09-30T14:19:00+00:00
draft: true
---
**Krystyna Michałowska** – polska ilustratorka, graficzka, malarka. Zilustrowała około stu książek, m.in. Baśnie H.Ch. Andersena, _Księgę smoków_ Edith Nesbit, _Księżniczkę smoków_ Mieczysława Kunstlera, _Legendę o warszawskim Bazyliszku_ Wandy Chotomskiej, _Legendę o zatopionym mieście_ Stefana Machrowskiego, _Legendę o Złotej Kaczce_ Barbary Lewandowskiej, _O królu Pumperniklu, królewnie Grzance i rycerzach Trójkątnej Kanapy_ Krystyny Boglar, _Przygody Piotrusia Pana_ J.M. Barriego. Znana jest też z okładek do serii o Ani z Zielonego Wzgórza Lucy Maud Montgomery czy do _Pana Samochodzika i zagadek Fromborka_ Zbigniewa Nienackiego. Jest autorką wyróżnika graficznego kultowej serii książek dla dzieci „Poczytaj mi, mamo” (Nasza Księgarnia). Jej prace są nastrojowe, szczegółowe, dopracowane, czasami udziwnione. Maluje temperami, akwarelami, stosuje techniki mieszane. Używa też piórka, maluje na płótnie, papierze.

  * <a href="http://www.ibby.pl/?p=3381" target="_blank">Krystyna Michałowska uhonorowana Medalem PS IBBY 2016 za całokształt twórczości</a>
  * <a href="http://www.ibby.pl/wp-content/uploads/2016/09/Wywiad-z-Krystyn%C4%85-Micha%C5%82owsk%C4%85-laueratk%C4%85-Medalu-PS-IBBY-2016.pdf" target="_blank">Przeczytaj wywiad z Krystyną Michałowską</a>
  * <a href="https://www.youtube.com/watch?v=yawJKOfsid0" target="_blank">Obejrzyj film IBBY.TV o Krystynie Michałowskiej</a>
  * <a href="http://www.ibby.pl/wp-content/uploads/2016/10/Laudacja-Medal-PS-IBBY-dla-KRYSTYNY-MICHA%C5%81OWSKIEJ.pdf" target="_blank">Laudacja dla Krystyny Michałowskiej </a>wygłoszona przez <a href="http://www.ibby.pl/wp-content/uploads/2016/09/Laudacja-Medal-PS-IBBY-dla-KRYSTYNY-MICHA%C5%81OWSKIEJ.pdf" target="_blank"> </a>dr Anitę Wincencjusz-Patyna podczas uroczystości wręczenia Medalu PS IBBY w dniu 29.09.2016

Życiorys

Urodziła się w 25.10.1943 roku w Warszawie. Studiowała na Wydziale Malarstwa i Grafiki Akademii Sztuk Pięknych w Warszawie (1962–1968). Specjalizacja ilustracja książki. W pracowniach: Jana Wodyńskiego, Jerzego Tchórzewskiego (malarstwo i rysunek), Henryka Tomaszewskiego (plakat), Jana Marcina Szancera (ilustracja).

Zaraz po studiach (1969), które skończyła z  wyróżnieniem, zatrudniła się w Instytucie Wydawniczym Nasza Księgarnia. Początkowo w redakcji polskiej, później – dzieci najmłodszych, w której pracowała jako redaktorka artystyczna. Jej szefem był Zbigniew Rychlicki. Inspirują ją baśnie, legendy, ballady, w których roi się od nietypowych i fantastycznych opisów sytuacji, co pozwala jej na dużą swobodę komponowania. Stara się malować tak, by ilustracja mogła istnieć samodzielnie – jak obraz. Po 30 latach pracy w Naszej Księgarni została graficzką w _Świerszczyku_, popularnym piśmie dla dzieci. Jej ilustracje ukazywało się również w _Misiu_, miesięczniku dla najmłodszych dzieci.

### **Współpracowała z wydawnictwami: Świat Książki, Akant, Krajowa Agencja Wydawnicza, Ludowa Spółdzielnia Wydawnicza, Wydawnictwo Alfa, WSiP, Martel. Brała udział w wystawach w kraju i za granicą, m.in. w Międzynarodowym biennale ilustracji BIB w Bratysławie, Międzynarodowej wystawie ilustracji do książek dziecięcej w Bolonii, w Bukareszcie, Dusseldorfie, Kairze, Hanoi, Londynie, Izraelu, Hamburgu, Mińsku, w wystawie malarskiej w Gekkoso (Japonia), w Międzynarodowej wystawie sztuki edytorskiej w Lipsku i w wielu innych.**

Nagrody

  * Wyróżnienie za ilustracje do książki _Lew wyszedł z domu_ Jurji Jakoklewa na I Biennale Sztuki dla Dziecka w Poznaniu (1973)
  * Wyróżnienie za ilustracje do książki _Ballady_ Wiery Badalskiej w konkursie PTWK na najlepiej wydaną książkę, Warszawa (1975)
  * II nagroda za ilustracje do książki _Ballady_ Wiery Badalskiej na III Biennale sztuki dla dziecka w Poznaniu (1977)
  * Nagrody Prezesa Rady Ministrów za twórczość artystyczną dla dzieci i młodzieży (1982)
  * Nagroda w konkursie Książka Roku Polskiej Sekcji IBBY za ilustracje do książki _O królu Pumperniklu, królewnie Grzance i rycerzach Trójkątnej Kanapy_ Krystyny Boglar (1988)
  * Medal PS IBBY za całokształt twórczości artystycznej (2016)

Twórczość

  * 1969 – _Pieszczoch_ – Aleksander Minkowski, Wydawnictwo Harcerskie (seria Ważne sprawy dziewcząt i chłopców)
  * 1970 – _W zielonej wodzie_ – Irina Tokmakowa, Nasza Księgarnia (seria Poczytaj mi, mamo)
  * 1970 – _Agnieszka opowiada bajkę_ – Joanna Papuzińska, Nasza Księgarnia (seria Poczytaj mi, mamo)
  * 1971 – _Czerwona piłeczka_ – Maria Czerkawska, Nasza Księgarnia
  * 1972 – _Lew wyszedł z domu_ – Jurji Jakowlew, Nasza Księgarnia
  * 1970 – _Klub Białej Perły_ – Janina Zającówna, Nasza Księgarnia (seria Klub Siedmiu Przygód)
  * 1972 – _Kaczki_ – Jan Brzechwa, Nasza Księgarnia (seria _Poczytaj mi, mamo_)
  * 1973 – _Życie za życie_ – Zofia Chądzyńska, Nasza Księgarnia
  * 1974 – _Jutro, pojutrze_ – Renee Reggiani, Nasza Księgarnia
  * 1974 – _Porwanie_ – Marta Tomaszewska, KAW
  * 1974 – _Mój brat_ – Krystyna Kofta, RSW &#8222;Prasa, Książka, Ruch&#8221;
  * 1974 – _Błękitni z latającego talerza_, Aleksander Minkowski, Nasza Księgarnia (seria Klub Siedmiu Przygód)
  * 1975 – _Złoty kolczyk_ – Maria i Jan Ziółkowscy, Ludowa Spółdzielnia Wydawnicza
  * 1975 – _Monika i Mariusz_ – Danuta Orłowska, Nasza Księgarnia
  * 1976 – _Zwariowane podwórko_ – Maria Kowalewska, Ludowa Spółdzielnia Wydawnicza
  * 1976 – _Może nie, może tak_ – Ewa Nowacka, Nasza Księgarnia (seria Klub Siedmiu Przygód)
  * 1978 – _Wiersze i bajki_ – Siergiej Michałkowe, Nasza Księgarnia
  * 1978 – _Może nie, może tak_ – Ewa Nowcka, Nasza Księgarnia (wyd. 2)
  * 1978 – _Wierszyki domowe_ – Joanna Papuzińska, Nasza Księgarnia
  * 1978 – _Porwanie_ – Marta Tomaszewska, KAW, (wyd. 2)
  * 1978 – _Wstęga pawilonu_ – Zofia Chądzyńska, Nasza Księgarnia (okładka)
  * 1979 – _Błękitna tajemnica_ – Piotr Wojciechowski, Nasza Księgarnia (seria Poczytaj mi, mamo)
  * 1979 – _Klub Białej Perły_ – Janina Zającówna, Nasza Księgarnia
  * 1979 – _365 pór roku_ – Janusz Olczak, Ludowa Spółdzielnia Wydawnicza
  * 1980 – _Kaczki_ –Jan Brzechwa, Nasza Księgarnia (seria Poczytaj mi, mamo)
  * 1980 – _Koń siedmionogi: bajki węgierskie_ – Ludowa Spółdzielnia Wydawnicza
  * 1980 – _Najpiękniejsze bajki_ – Czesław Janczarski, Nasza Księgarnia
  * 1980 – _O rusałce Amelce i żabce Marynce_ – Vaclav Ctvrtek, Nasza Księgarnia
  * 1982 – _Bajki o czterech wiatrach_ – Hanna Januszewska, Nasza Księgarnia (seria Lista Honorowa Hansa Christiana Andersena)
  * 1982 – _Dolina Tęczy_ – Lucy Maud Montgomery, Nasza Księgarnia (okładka)
  * 1982 – _Gwiazdy suchego stepu_ – Maciej Kuczyński, Nasza Księgarnia (okładka)
  * 1982 – _Baśnie z czterech świata stron_ – Wanda Markowska, Anna Milska, Nasza Księgarnia
  * 1983 – _Dziewięć pawic i król smoków_ – Danuta Ćirlić-Straszyńska, Bronisław Ćirlić, KAW
  * 1983 – _Świerszczowa muzyka_ – Wanda Grodzieńska, Nasza Księgarnia
  * 1983 – _O pingwinie Kleofasku_ – Irena Tuwim, Nasza Księgarnia
  * 1983 – _Najpiękniejsze bajki_ – Czesław Janczarski, Nasza Księgarnia
  * 1983 – _Pan Samochodzik i zagadki Fromborka_ – Zbigniew Nienacki, Nasza Księgarnia (seria Klub Siedmiu Przygód)
  * 1984 – _Słoneczko na pamiątkę_ – Michał Plackowski, Nasza Księgarnia
  * 1985 – _Baśnie_ – H.Ch, Andersen, Nasza Księgarnia
  * 1985 – _Błękitna tajemnica_ – Piotr Wojciechowski, Nasza Księgarnia (wyd. 2)
  * 1985 – _Kiedy wyspa jest poduszką_ – Stanisław Grabowski, Nasza Księgarnia
  * 1985 – _Drogą przed siebie_ – Tadeusz Kubiak, KAW
  * 1985 – _Wymarzony dom Ani_ – Lucy Maud Montgomery, Nasza Księgarnia (okładka)
  * 1986 – _Legenda o Złotej Kaczce_ – Barbara Lewandowska, Nasza Księgarnia (seria Poczytaj mi, mamo)
  * 1986 – _Niezwykłe zdarzenie_ – Ryszard Marek Groński, Nasza Księgarnia (seria Poczytaj mi, mamo)
  * 1987 – _Legenda o zatopionym mieście_ – Stefan Machrowski, KAW (seria Z krasnalem)
  * 1987 – _Takie coś_ – Edward Lear, KAW
  * 1988 – _Błękitny zamek_ – Lucy Maud Montgomery, Nasza Księgarnia (okładka)
  * 1988 – _O królu Pumperniklu, królewnie Grzance i rycerzach Trójkątnej Kanapy_ – Krystyna Boglar, Nasza Księgarnia
  * 1989 – _Ania z Szumiących Topoli_– Lucy Maud Montgomery, Nasza Księgarnia (okładka)
  * 1989 – _Ania ze Złotego Brzegu_ – Lucy Maud Montgomery, Nasza Księgarnia (okładka)
  * 1989 – _O lwach, lokomotywie i małpce_ – Stanisław Grabowski, Nasza Księgarnia
  * 1989 – _Legenda o warszawskim Bazyliszku_ – Wanda Chotomska, Nasza Księgarnia (seria Poczytaj mi, mamo)
  * 1990 – _Ballady_ – Wiera Badalska, Nasza Księgarnia
  * 1990 – _Księżniczka smoków_, Mieczysław Künstler, Nasza Księgarnia
  * 1992 – _Księga smoków_ – Edith Nesbit, Wydawnictwo Alfa
  * 1992 – _Żuraw i czapla _–  Jan Brzechwa, Nasza Księgarnia
  * 1992 – _Żuk_ – Jan Brzechwa, Nasza Księgarnia
  * 1992 – _Przyjaciele zajączka_ – Ludwik Wiszniewski, Spółdzielnia Pracy Rękodzieła Artystycznego Intrografia
  * 1992 – _Legendy warszawskie_ – Artus Oppman, Agencja Wydawnicza Varsovia
  * 1992 – _Dziecinny Dwór_ – Zofia Rogoszówna, Votum
  * 1993 – _Gdzie mieszka bajeczka_ – Czesław Janczarski, Nasza Księgarnia
  * 1995 – _Szumią szuwary_ – Krystyna Pluto, Wydawnictwa Szkolne i Pedagogiczne
  * 1996 – _Daleki rejs_ – Anna Onichimowska, Rytm
  * 1996 – _Pobaw się ze mną: nasi ulubieńcy w zagadkach, rebusach i innych grach_ – Felicja Chomka, Krystyna Zimecka, WSiP
  * 1998 – Wędrówki Kuby po bursztynowym wybrzeżu: zagadki, rebusy, gry – Felicja Chomka, Krystyna Zimecka, WSiP
  * 1999 – _Kot herbaciany_ – Zofia Beszczyńska, Fundacja Książka dla dziecka
  * 2002 – _Pierścień króla Salomona_ – Clemens Maria Brentano, Wydawnictwo Mea
  * 2002 – _Siódma córka króla Honoriusza_ – Agnieszka Gutry, Wydawnictwo MEA
  * 2002 – _Zazulka_ – Anatole France, Wydawnictwo Mea
  * 2005 – _Złote smoki_ – Zofia Beszczyńska, Wydawnictwo Jaworski
  * 2005 – _Kryształowa Kula: baśnie znane i lubiane_ – wstęp Izabella Korsak, ŻŚwiat Książki
  * 2005 – _Łami-główki 1_ – Maria Kowalska, Krystyna Michałowska, Wydawnictwo Jaworski
  * 2005 – _Łami-główki 2_ – Maria Kowalska, Krystyna Michałowska, Wydawnictwo Jaworski
  * 2007 – _Błękitny ptak i inne baśnie_, Marie-Catherine d’Aulnoy, Nasza Księgarnia
  * 2007 – _Historia Złotego Promyczka_ – Marcin Pałasz, Ezop
  * 2007 – _Przygody Piotrusia Pana_ – James Barrie, Świat Książki
  * 2007 – _Pieśń o chłopcu spod wadowickiego nieba –_ Emilia Berndsen, Ludowa Spółdzielnia Wydawnicza
  * 2008  – Różowy balonik – Wanda Chotomska, Wydawnictwo Jaworski
  * 2010 – _Rymowanki polskie_, Martel
  * 2010 – _O czym marzy czarownica_ – Agnieszka Tyszka, Martel
  * 2010 – _Opowieści z zaczarowanego lasu_ – Katarzyna Nowacka, Martel
  * 2010 – _Opowieści z Bajkowego Osiedla_ &#8211; Katarzyna Nowacka, Martel
  * 2013  – _Bezdomne duchy_ &#8211; Małgorzata Strękowska-Zaremba, Nasza Księgarnia (w: Poczytaj mi mamo, jeszcze raz)
  * _Kangurek_ – Irena Landau, Agencja Wydawnicza Liwona
  * _Kwoka_ – Jan Brzechwa, Varsovia

Ponadto:

  * projekt okładki i opracowanie graficzne serii _Lista Honorowa Hansa Christiana Andersena_
  * znak-wyróżnik graficzny serii _Poczytaj mi, mamo_ (z motylkiem)

