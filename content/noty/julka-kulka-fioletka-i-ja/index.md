---
title: Julka Kulka, Fioletka i ja
author: Michał Zając
date: 2013-06-19T19:13:18+00:00

---
 

Rafał Witek il. Agnieszka Żelewska, Wydawnictwo Bajka, s. 80, 260 x200, 978-83-61824-05-3, 6+


  Dziesięcioletni Olaf, który pod nieobecność zapracowanych rodziców jest głównym opiekunem dwóch młodszych siostrzyczek, musi wykazać się nie lada pomysłowością, żeby opanować temperament dziewczynek, znaleźć im ciekawe zajęcie, odpowiedzieć na dziesiątki pytań, a w razie potrzeby skłonić do posłuszeństwa. Przy porannym wstawaniu i przed pójściem spać, podczas posiłków, spacerów i prac domowych wymyśla więc bajkowe wywiady z ludźmi, zwierzętami i przedmiotami – uspokajające, zajmujące uwagę i rozbudzające wyobraźnię. Okazuje się jednak, że cała pierwszoosobowa narracja Olafa jest nie do końca prawdziwa – chłopiec daje w niej upust swojej marzycielskiej wyobraźni podyktowanej tęsknotą za domem, którego dzieci tak naprawdę nie mają. Nie mają też rodziców… Wzruszająca, ciekawie pomyślana i oryginalnie skomponowana opowieść, zwracająca uwagę na ważny problem.
NOMINACJA  LITERACKA KSIĄŻKA ROKU 2009
