---
title: Tetrus
author: Maria Kulik
date: 2015-12-14T15:36:37+00:00

---
Tekst Kazimierz Szymeczko, projekt okładki: Elżbieta Chojna, Literatura (seria: „Plus Minus 16”), Łódź 2015, 439 s., bez ilustracji, oprawa twarda, 210&#215;150 mm, ISBN 978-83-7672-328-0, wiek: 16+

Sparaliżowany po wypadku samochodowym szesnastolatek trafia do ośrodka Caritasu. W grupie tetrusów, czyli tetraplegików, osób z porażeniem czterokończynowym, jest najmłodszy. Jego starsi koledzy tworzą barwną społeczność twardzieli na wózkach, kierującą się żelaznymi regułami: najważniejsza to „nie żerować na innych”. Dla wielu z nich niepełnosprawność nie stanowi przeszkody w aktywności towarzyskiej, zawodowej, sportowej (mecze rugby). W tej wspólnocie Michał zwany Nielatem znajdzie nie tylko mądre wsparcie w codzienności piętrzącej utrudnienia niewyobrażalne dla zdrowych. Przede wszystkim odzyska wiarę w sens walki o samodzielność, o normalne życie na miarę swoich możliwości. Autor nie epatuje nieszczęściem „połamańców” – w ich niełatwej egzystencji obok chwil zwątpienia jest także miejsce na przezabawne sztubackie żarty. Rec. Irena Bolek-Wiącek

NOMINACJA LITERACKA KSIĄŻKA ROKU 2015

 
