---
title: Co się stało z naszą bajką?
author: admin
date: 2013-02-23T19:15:50+00:00

---

  Tekst: Hanna Krall. Ilustracje: Maria Ekier<br /> Warszawa 1994, Twój Styl; 12 s. + 12 plansz ; 270 x 230 mm ; ISBN 83-85443-8<br /> wiek 8+
Niezwykła, mądra bajka. Jej bohaterami są „czarne charaktery” z baśni – Wilk, Baba Jaga i Złe siostry Kopciuszka. Całej czwórce obrzydło wyrządzanie zła i postanawiają uchylić się od swoich bajkowych obowiązków. Nie chcą pożerać, straszyć i szydzić, podejmują „strajk”. Bez nich baśnie grzęzną w pół słowa i stają się nudne. W poszukiwaniu rozwiązania „czarni bohaterowie” zdążają na skraj katastrofy&#8230; Tę filozoficzną przypowieść, w której ukryte są głębokie sensy – dla czytelników pod rozwagę, graficzka zilustrowała na niedzisiejszą, nostalgiczną modłę. Bohaterowie mają twarze smutnych pierrotów, a wilk przypomina bezdomnego psa. Wzruszające ilustracje dobrze oddają charakter baśni – mrocznej i zagadkowej.
rec. Joanna Olech
