---
title: Kotka Brygidy
author: Michał Zając
type: page
date: 2013-06-19T19:24:51+00:00

---
&nbsp;

Joanna Rudniańska, oprac. graf. Lacrima Barbara Schaff, Wyd. Pierwsze, s. 154 ; 125 x 180 mm; wiek+13, ISBN978-83-923288-8-9;

<p style="text-align: justify;">
   „Akacja, okupacja, kolacja, kapitulacja…” – powtarza w kółko mała Helena, skacząc przez skakankę, dumna z nowo zapamiętanych słów. A potem zakłada opaskę z niebieską gwiazdą, która „pasuje jej do płaszczyka” (prezent od chłopca z sąsiedztwa). To czarodziejska opaska. Tomek mówi, że „kto ją nosi, widzi to, czego inni nie widzą”. Sąsiedzi znikają, przenoszą się do getta. Siostra pana Kamila zastawia Helenie na przechowanie swoją kotkę-bez-imienia. Kotka na zawsze pozostanie „Kotką Brygidy”. Ten żywy depozyt w istocie jest metaforą – pamięcią? winą? świadkiem?
</p>

<p style="text-align: justify;">
  To piękna książka, zapełniona żywymi ludźmi. Jest tu cała galeria postaci: Niegodziwcy. Przyzwoici oportuniści. Tchórze i mimowolni herosi. Straszna i poczciwa zarazem gosposia Stańcia – antysemitka, pobożny tłumok. A wszyscy opisani szczerze – z pokorą i zuchwałą odwagą dziecka. Dziecko nie przyznaje sobie prawa do oceny – jest małe. Dziecko nie sądzi i nie interpretuje. Tylko widzi i czuje. Reszta to nasza – czytelników – sprawa. Autorka wyróżniona za mistrzowski opis okupacji z perspektywy dziecka – opowiedzianej szeregiem żywych obrazów &#8211; smakami, zapachami, strachem…Zapis przeczuć i domysłów – dziecięca chaotyczna układanka, sumująca się w panoptikum wojenne.
</p>

 WYRÓZNIENIE LITERACKIE . KSIĄZKA ROKU 2007