---
title: 13 bajek z królestwa Lailonii dla dużych i małych
author: Maria Kulik
type: page
date: 2015-12-15T07:41:15+00:00

---
**Paweł Pawlak** (opracowanie graficzne, projekt okładki oraz ilustracje)**, t**ekst: Leszek Kołakowski,  Wydawnictwo: Znak Emotikon, Kraków 2015**, s. **160; Oprawa twarda; 210 x 295 mm; ISBN: 978-83-240-3900-5, wiek: 9+

<img class="alignnone size-medium wp-image-2985" src="http://www.ibby.pl/wp-content/uploads/2016/04/nagroda.graf_13-bajek-157x200.jpg" alt="nagroda.graf_13 bajek" width="157" height="200" srcset="http://www.ibby.pl/wp-content/uploads/2016/04/nagroda.graf_13-bajek-157x200.jpg 157w, http://www.ibby.pl/wp-content/uploads/2016/04/nagroda.graf_13-bajek-79x100.jpg 79w, http://www.ibby.pl/wp-content/uploads/2016/04/nagroda.graf_13-bajek-768x976.jpg 768w, http://www.ibby.pl/wp-content/uploads/2016/04/nagroda.graf_13-bajek-472x600.jpg 472w" sizes="(max-width: 157px) 100vw, 157px" />

Bajki z królestwa Lailonii rozgrywają się po drugiej stronie lustra, odnalezienie drogi do nieznanej krainy pozostaje tajemnicą. Uważnemu czytelnikowi wiele wskazówek podpowiada ilustrator, a podróż można rozpocząć już od wyklejki. Zmieniająca się skala drukarskiego rastra podpowiada, że rozpoczęło się przenikanie do wnętrza książki, gdzie przebywają litery, słowa i bohaterowie. Być może tam jest Lailonia?  Wyłaniające się w negatywie obrazy wskazują na nową niezależną przestrzeń, w której już nie ma linii horyzontu!  Postacie są w jakiś tajemniczy sposób związane z rygorem czcionki, przyjmują jej barwę, schematyczność i pojawiają się w odbiciu, ulotne, podobne monotypii. Staranna szata edytorska dopełnia ogromnej przyjemności przebywania z książką. Po prostu. Piękna.

Rec. Krystyna Rybicka