---
title: Kropka pe el
author: Michał Zając
type: page
date: 2013-06-23T16:17:33+00:00

---
<p style="text-align: justify;">
  Dominik Cymer i Rafał Szczepaniak (ilustracje)
</p>

<p style="text-align: justify;">
  tekst Andrzej Paulukiewicz, wyd. Dwie Siostry, Warszawa 2011, s. 244, 130&#215;270 mm, ISBN 978-83-608-5014-5, 7+
</p>

<p style="text-align: justify;">
  Nietypowy, pionowy format książki zwraca uwagę i jest niezwykle poręczny w codziennym użyciu, dodatkowo ułatwianym przez czytelny układ graficzny.
</p>

<p style="text-align: justify;">
  Ilustracje o czystych, jasnych barwach nawiązują do stylistyki popularnych filmów animowanych dla dzieci i młodzieży. Okraszone są zabawnymi tekstami – żartami sytuacyjnymi, co współtworzy żywą materię tej książki. Dzięki swobodnej interpretacji graficznej stałe motywy ikonograficzne nabierają lekkości, a jednocześnie są łatwo rozpoznawalne w nowej odsłonie, nawiązując do symboli naszej kultury. Janosik o twarzy Marka Perepeczki, Jan Paweł II w Wadowicach, psychodeliczne łowickie wycinanki, które podbijają świat, foka szara nad Bałtykiem – mamy Polskę w pigułce, bo „Polska jest super. I kropka” – jak głosi hasło na okładce.
</p>

<p style="text-align: justify;">
  Całość jednolita stylistycznie, co prócz ilustracji dotyczy tak okładki, jak i zabawnie pomyślanej wyklejki.
</p>

<p style="text-align: justify;">
  Książka zwłaszcza do użytku wakacyjnego, ale także na co dzień – legendy i fakty w niej zawarte przydać mogą się wielu młodym czytelnikom w czasie opracowywania prac domowych czy zadań dodatkowych. Rec. Maria Ryll
</p>

NOMINACJA GRAFICZNA KSIĄŻKA ROKU 2011