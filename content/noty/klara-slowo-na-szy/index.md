---
title: Klara. Słowo na „Szy”
author: Michał Zając
type: page
date: 2013-06-23T15:57:22+00:00

---
Marcin Wicha** **, proj. okł. Tomek Frycz/FRYCZ i WICHA, wyd. Czarna Owieczka, Warszawa 2012, s. 163, oprawa twarda, 200&#215;145 mm, ISBN: 978-83-63010-29-4, 9+

<p style="text-align: justify;">
  Używanie słowa na „Szy” w przededniu letnich wakacji jest dużym nietaktem w stosunku do ucznia. Tak przynajmniej uważa dziesięcioletnia bohaterka powieści <i>Klara. Słowo na „Szy”</i>. W swoim pamiętniku, będącym kontynuacją zapisków przedstawionych w poprzedniej książce Marcina Wichy (<i>Klara. Proszę tego nie czytać</i>), opisuje współczesną codzienność przeciętnego polskiego dziecka. A ta na każdym kroku roi się od absurdów i sytuacji niespodziewanych. W domu, gdzie oprócz mamy i taty mieszka młodszy brat, alergik, a nie ma upragnionego psa, w plenerze wakacyjnym, zwłaszcza kiedy rodzicom psuje się samochód, a koza zjada komórkę taty, a przede wszystkim w szkole, gdzie naukę kreatywności wspiera podręcznik o wdzięcznym tytule „Wesołe przygody Misia Kreatywnisia” oraz sprawdzian z pulpy. Marcin Wicha z talentem kreśli groteskową wizję rzeczywistości, przypominającą nieco tę z serii o Mikołajku Sempé i Goscinny’ego, z tym że naszą, świeżą i bardzo aktualną.
</p>

<p style="text-align: justify;">
  Rec. Anna Maria Czernow.
</p>

               WYRÓŻNIENIE LITERACKIE KSIĄŻKA ROKU 2012

NOMINACJA DONG 2012

&nbsp;