---
title: O wiadukcie kolejowym, który chciał zostać mostem nad rzeką
author: Maria Kulik
date: 2014-12-06T16:47:08+00:00

---
 

**Tekst**: Tina Oziewicz

**Opracowanie graficzne: **Marta Ignerska

**Wydawnictwo:** DWIE SIOSTRY

Warszawa 2014

**Oprawa**: twarda

**Wymiary**: 37,5&#215;24 cm

**Ilość stron**: ?

**ISBN**: 978-83-63696-73-3

Wielka książka o wielkim wiadukcie i wielkich uczuciach. Niesie w sobie niebywałą przestrzeń i energię, stwarza własny, odrębny świat. Przyjemnie zaskakuje spójnością pomysłu literackiego i graficznego. Jest wręcz żywiołowa. Pulsuje dynamiką. Każda rozkładówka prezentuje odrębny pomysł kompozycyjny. Wzrok czytelnika wędruje po długich przekątnych, ale nawet osie oparte na pionach i poziomach nie dają oglądającemu wytchnienia. Wręcz słychać świat widziany złaknionym wzrokiem wiaduktu. Obrazy rozgrywają się gdzieś w pobliżu konstruktywistycznych fotomontaży Aleksandra Rodczenki i ekspresji malarstwa abstrakcyjnego. Sam wiadukt o rysach Minotaura Pabla Picassa zaprasza czytelnika, w każdym wieku, do wejścia w nieprzebrane bogactwa świata sztuki. Dowcip, subtelność i odwaga, wirtuozeria graficzna. Rec.Krystyna Rybicka

NOMINACJA GRAFICZNA KSIĄŻKA ROKU 2014
