---
title: Dokąd iść? Mapy mówią do nas
author: Michał Zając
date: 2014-01-04T12:29:57+00:00

---
Heekyoung Kim, il. Krystyna Lipka-Sztarbałło, przeł. Jiwone Lee, Wydawnictwo Entliczek, 2012, s. 44, opr. twarda, 225 x 250 mm, ISBN:978-83-63156-04-6, wiek 7 +

Jury przyłączyło się do peanów na cześć tej genialnej książki, która pozwala odbiorcy na intelektualny namysł nad dziedzictwem kultur niemal całego świata (od ponad 6 tys. lat przed Chrystusem, aż po współczesność), nadto ich estetyczne przeżycie. Tak oryginalny zapis kulturowych kodów reprezentacji świata (od zróżnicowanych map lądów po mapy ciał, kosmosu, aż po mapy mentalne) otrzymujemy dzięki nie tylko wybitnym zdolnościom rysunkowym Krystyny Lipki-Sztarbałło, ale głównie jako efekt jej analitycznego myślenia i warsztatu architekta w szeroko humanistycznej odsłonie. Artystka zaczarowuje owe interpretacje świata i na nim rzeczy tak, że otrzymujemy autorski zestaw wizualnych narzędzi (z abstrakcyjnymi piktogramami włącznie) do rozumienia tego, co jest nam przedstawiane. Jest to książka ze wszech miar edukacyjna, doskonale kontynuująca ‘złoty wiek’ lat 60. i 70. ubiegłego wieku w polskiej ilustracji, jak również realizująca założenia współczesnej alfabetyzacji wizualnej. Rec. Małgorzata Cackowska
  
WYRÓŻNIENIE GRAFICZNE KSIĄŻKA ROKU 2013

WYRÓŻNIENIE DOROSŁEGO JURY I NOMINACJA DZIECIĘCEGO DONG 2012
