---
title: Miłek z Czarnego Lasu
author: Maria Kulik
type: page
date: 2014-05-28T12:18:07+00:00

---
Romek Pawlak il. Rafał Kosik, wyd. Powergraph, s. 176, ISBN 978-83-61187-01-1, + 7

Do niewielkiego świata małych zwierzątek, dla których nieco zapuszczona część miejskiego parku jest ogromnym Czarnym Lasem, przybywa uciekający przed złą przeszłością Miłek. Przerażony, bezdomny i samotny, oswaja i daje się oswoić jego mieszkańcom. Stopniowo zyskuje przyjaciół i swoje miejsce wśród nich. Przedstawiona z pełną powagą zabawna galeria niepozbawionych wad i słabostek stworzeń przypomina, jak ważna jest tolerancja dla odmienności, pokonywanie uprzedzeń i otwartość na potrzeby innych, nawet gdy wydają się błahe lub niezrozumiałe.

To kameralna opowieść o małych i dużych sprawach, o problemach, na które może pomóc kubek gorącej herbaty i o tych, którym w ogóle nie da się zaradzić. Ale zawsze, nawet wtedy, gdy życie zmierza ku rychłej śmierci, należy troszczyć się o jego jakość i warto się nim cieszyć.

NAGRODA LITERACKA  KSIĄŻKA ROKU 2008

&nbsp;