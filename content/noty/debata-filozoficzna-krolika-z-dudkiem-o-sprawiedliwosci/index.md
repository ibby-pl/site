---
title: Debata filozoficzna Królika z Dudkiem o Sprawiedliwości
author: Michał Zając
type: page
date: 2013-06-19T19:15:58+00:00

---
&nbsp;

tekst Leszek Kołakowski, il. Monika Hanulak, wyd. Muchomor, s. 24+12, 125&#215;233, ISBN 978-83-89744-34-7, 14+

<p style="text-align: justify;">
  Książka prawdziwie artystyczna. W tym znaczeniu, że jej oprawa ilustratorska – jakkolwiek funkcjonalnie, użytkowo, bez zarzutu – jest także dziełem suwerennym, małą etiudą grafi czną na najwyższym poziomie. Leszek Kołakowski na prośbę córki spisał króciutką lekcję logiki – debatę królika i dudka. Królik mówi językiem emocji, zaś Dudek, za pomocą paradoksów i żelaznej logiki, zbija rozmówcę z pantałyku. NIE jest to książka dla MAŁYCH dzieci, toteż i jej grafi czne opracowanie nie jest przymilne, ani infantylne. Niełatwy, wymagający uwagi dialog rozpisany został na, sygnalizowane ikonicznymi wizerunkami Dudka i Królika, role. Ten zabieg pomaga nam podążać za rozmówcami. Równolegle rozgrywa się partia szachów – na szachownicy pionki przybierają postać Królika i Dudka, obok pojedynku słownego toczy się rozgrywka szachowa. Na wewnętrznej stronie rozkładanych skrzydełek książki znajdziemy wrażliwe, piękne rysunki Moniki Hanulak. Ta utalentowana wykładowczyni warszawskiej Akademii Sztuk Pięknych w istocie potrafi zrozumieć „temperaturę” tekstu i trafnie rozpoznać jego adresata. Nie jest to pozycja dla przedszkolaków, ale dla wrażliwych, poszukujących nastolatków, którzy potrafi ą odczytać fi lozofi czny przekaz i zarazem docenią wizualną urodę książki.
</p>

WYRÓŻNIENIE GRAFICZNE KSIĄZKA ROKU 2009