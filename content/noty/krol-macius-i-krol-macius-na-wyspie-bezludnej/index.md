---
title: Król Maciuś I, Król Maciuś na wyspie bezludnej
author: Michał Zając
type: page
date: 2013-06-23T16:08:39+00:00

---
Marianna Oklejak (ilustracje)

tekst Janusz Korczak, wyd. W.A.B., Warszawa 2011, 208&#215;273 mm

t. I: s. 280, ISBN 978-83-7747-546-1, t. II: s. 208, ISBN 978-83-7747-549-2, 8+

<p style="text-align: justify;">
  Książki Janusza Korczaka wydawane są nieczęsto, a na palcach jednej ręki policzyć można staranne edytorsko wydania z ilustracjami na wysokim poziomie. Dwutomowe wydanie z W.A.B. jest tym bardziej godne zauważenia.
</p>

<p style="text-align: justify;">
  Gdyby nadawano książkom znak jakości, to właśnie te książki na ten znak zasługują – są dopracowane w każdym calu, włącznie z doborem papieru, nadającego całości żartobliwie staroświecki, niby-przedwojenny sznyt. Młoda artystka potraktowała rzecz z powagą, można by rzec – kanonicznie, w pierwszym wrażeniu niczym Arcimboldo, a nie zatraciła przy tym swojego stylu. Jej charakterystyczna kreska pojawia się zarówno w mniejszych ilustracjach, którymi inkrustowany jest tekst, jak i w obrazach całostronicowych. Śmiało użyty kolor aż wibruje. Zmiany skali poszczególnych ilustracji dodają całości dynamiki. MC i MR
</p>