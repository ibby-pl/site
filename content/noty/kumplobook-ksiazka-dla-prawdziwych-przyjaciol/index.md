---
title: Kumplobook. Książka dla prawdziwych przyjaciół
author: Tomasz Osadowski
date: 2016-12-17T18:02:29+00:00

---
  <h2>* Nominacja graficzna 2016</h2>

**Dennis Wojda** _Kumplobook. Książka dla prawdziwych przyjaciół_

Tekst: Joanna Gorzelińska, Grupa Wydawnicza Foksal, Wydawnictwo Wilga, Warszawa 2016
  
96 s., oprawa miękka ze skrzydełkami, 201&#215;280 mm, ISBN: 978-83-280-3173-9, wiek: 8+

*

&#8222;Ta książka nie wymaga prądu&#8221; – anonsuje okładka wspólnego dzieła Joanny Gorzelińskiej i Dennisa Wojdy. Ta analogowa, a jednak interaktywna książka, pragnie konkurować z atrakcjami epoki internetu i haptycznych interfejsów. &#8222;Kumplobook&#8221;, jako opozycja dla Facebooka, czerpie siłę ze swej materialności i możliwości realnego spotkania dwóch, współtworzących ją czytelników-narratorów. Symetria lustrzanego odbicia, widoczna w kolejnych rozkładówkach, wiąże się ściśle z logiką rywalizacji i współpracy &#8222;kumpli&#8221;, usadowionych naprzeciwko siebie i uczestniczących w performatywnej lekturze skonstruowanej dla nich opowieści. Projekt Gorzelińskiej i Wojdy stanowi niewątpliwie twórczą próbę wskrzeszenia i estetycznego odświeżenia znanej z przeszłości formuły sztambucha jako subiektywnego &#8222;dokumentu&#8221; zawieranych przyjaźni. [Jakub Woynarowski]

 

 
