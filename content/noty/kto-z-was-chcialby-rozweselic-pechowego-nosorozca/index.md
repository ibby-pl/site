---
title: Kto z was chciałby rozweselić pechowego nosorożca?
author: admin
date: 2013-02-23T20:09:01+00:00

---

  Tekst: Leszek Kołakowski. Ilustracje: Dorota Łoskot-Cichocka<br /> Warszawa 2005, Muchomor; 37 s. nlb. ; 225 x 227 mm ; ISBN 83-89774-17-8<br /> wiek 5+
Bajka napisana przez znanego polskiego filozofa i dysydenta, w czasach władzy komunistycznej zatrzymana przez ówczesną cenzurę. Trudno pojąć motywy cenzury, jako że jest to zabawna opowieść o nosorożcu, który uparcie ponawia próby fruwania. Korepetycji udziela mu przyjaciel – wróbel. „- Słuchaj, mój maleńki – mówi wróbel do swojego niezdarnego przyjaciela – mnie się zdaje, że ty nie masz skrzydełek”. W istocie, nosorożec przeoczył ten istotny brak kwalifikacji do fruwania. Po czterdziestu latach bajkę opatrzono urodziwymi ilustracjami, a jej wdzięk i humor oparł się upływowi czasu.
rec. Joanna Olech
