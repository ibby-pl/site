---
title: Stary Noe
author: Maria Kulik
date: 2015-12-14T07:19:53+00:00

---
Tekst Zuzanna Orlińska, projekt okładki i ilustracje: Zuzanna Orlińska, Literatura, Łódź 2015,  s. 47, oprawa twarda, 207 x 215 mm, ISBN 978-83-7672-381-5, wiek: 8+

<img class="alignnone size-medium wp-image-3029" src="http://www.ibby.pl/wp-content/uploads/2015/12/wyr.lit_Stary-Noe-208x200.jpg" alt="wyr.lit_Stary Noe" width="208" height="200" srcset="http://www.ibby.pl/wp-content/uploads/2015/12/wyr.lit_Stary-Noe-208x200.jpg 208w, http://www.ibby.pl/wp-content/uploads/2015/12/wyr.lit_Stary-Noe-104x100.jpg 104w, http://www.ibby.pl/wp-content/uploads/2015/12/wyr.lit_Stary-Noe-768x740.jpg 768w, http://www.ibby.pl/wp-content/uploads/2015/12/wyr.lit_Stary-Noe-623x600.jpg 623w, http://www.ibby.pl/wp-content/uploads/2015/12/wyr.lit_Stary-Noe.jpg 1000w" sizes="(max-width: 208px) 100vw, 208px" />

Rodzice wymagają od dzieci posłuszeństwa, co chętnie uzasadniają troską o podopiecznych, podkreślając przy tym swoją mądrość i odpowiedzialność. Również Bóg oczekiwał, że Noe będzie posłuszny, gdy nakazał mu zbudować arkę i zabrać na jej pokład ściśle określonych pasażerów. Tymczasem Noe, wbrew woli Pana, po kryjomu ocala z potopu jeszcze kilka istot. Powoduje nim ludzki odruch współczucia, nakaz sumienia. Opowiadając biblijną historię nieco inaczej, Zuzanna Orlińska stawia pytanie: czy zawsze nieposłuszeństwo wobec tych, którym podlegamy, jest naganne? Autorka chce skłonić młodego czytelnika do refleksji nad sytuacją, w której – jak usprawiedliwia się stary Noe – „żeby być uczciwym, nie można być za bardzo posłusznym”. Rec. Irena Bolek-Wiącek

WYRÓŻNIENIE   LITERACKIE KSIĄŻKA ROKU 2015

 
