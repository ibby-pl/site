---
title: Opowieści spod oliwnego drzewa
author: Maria Kulik
type: page
date: 2014-12-06T15:28:00+00:00

---
Aida Amer,  ilustracje Nežka Šatkov, wyd. POŁAWIACZE PEREŁ, Warszawa 2014, s. 121, oprawa twarda, 220&#215;215 mm, ISBN 978-83-937988-2-7, wiek +7

Najważniejsze to w dzieciństwie słuchać baśni pod drzewem – jabłonią, palmą daktylową czy drzewem oliwnym. W każdej kulturze, pod każdą szerokością geograficzną baśnie uczą, jak żyć, przedstawiają hierarchię wartości, niosą pokrzepienie. Bohaterka książki, Mirjam, opowiada baśniowe historie kolejnym pokoleniom palestyńskich dzieci. Każdą opowieść kieruje do konkretnego słuchacza. Na przykład mała Jasmin jest nieśmiała, niech więc pozna losy wstydliwej księżniczki – żabki. Może czegoś się nauczy? Fantastyka przeplata się tu z rzeczywistością. Mirjam, dysponując mądrością zamkniętą w opowiadaniach przekazywanych od wieków z ust do ust, potrafi ją wykorzystać dla dobra współczesnych dzieci. Książka, pełna dostojnej urody i elegancji stylu, polskiego odbiorcę dodatkowo fascynuje egzotyką – pokazuje inne krajobrazy, smaki, zapachy, zwyczaje. Rec. Małgorzata Kąkiel

NOMINACJA LITERACKA KSIĄŻKA ROKU 2014