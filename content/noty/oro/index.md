---
title: Oro
author: Michał Zając
type: page
date: 2013-06-23T15:53:27+00:00

---
Marcel A. Marcel**, ** projekt okładki i il. Krzysztof Ostrowski, wyd. Marginesy, Warszawa 2012, s. 340, 215 x 142 mm, oprawa miękka, ISBN 978-83-933758**&#8211;**2-0, 12+

<p style="text-align: justify;">
  Kiedy Lena doprowadziła się na skraj autodestrukcji, pomoc mogła przyjść już tylko spoza racjonalnych rejonów. I pojawił się Oro &#8211; jej <i>alter ego </i>albo wysłannik z innego wymiaru, przyjmujący cechy osoby potrzebującej ratunku. Oro &#8211; jak samo jego imię wskazuje &#8211; nie boi się nawet orki na ugorze, jest gotów do działania, do walki. Powieść to studium mozolnego wychodzenia z sieroctwa. Droga jest długa, gdyż trzynastoletnia bohaterka, która ma za sobą pięć nieudanych adopcji, nie chce po raz kolejny zaufać ludziom. Dla własnego bezpieczeństwa. Realizm przeplata się tu z potraktowaną z pewnym dystansem magią, a pełne napięć dyskusje między Leną i Oro każą się zastanowić czytelnikowi, gdzie przebiega granica między wścibstwem a zainteresowaniem czyimiś problemami. Bo od poszanowania cudzej prywatności do znieczulicy jest tylko mały krok. Mądra książka o krzywdzie dzieci, niosąca jednak pokrzepienie: empatyczny człowiek może się stać dla cierpiącego zewnętrznie istniejącym Oro.
</p>

<p style="text-align: justify;">
  Rec. Małgorzata Kąkiel.
</p>

               NAGRODA LITERACKA KSIĄŻKA ROKU 2012