---
title: Biuro detektywistyczne Lassego i Mai
author: Maria Kulik
date: 2014-02-18T07:44:54+00:00

---
Martin Widmark,  , il.Helena Willis, tłum. Barbara Gawryluk, ZAKAMARKI,   str. 99; ISBN 978-83-7776-001-7, wiek 6+

Wydawnictwo Zakamarki ma tę przewagę nad innymi, że wszystkie wydawane przez nie książki zostały uprzednio przetestowane na dzieciach szwedzkich i tam odniosły sukces. A zatem wydawca mógł łatwo przewidzieć, że popularna w Szwecji bestsellerowa seria detektywistyczna o Lassem i Mai spodoba się i u nas. I rzeczywiście. Książki sprzedają się jak ciepłe bułeczki. Koncept autorski jest genialny w swojej prostocie &#8211; wszystkie książki 16-odcinkowego cyklu mają kilkunastu stałych bohaterów &#8211; mieszkańców małego miasteczka. Bohaterowie ci uczestniczą w drobnych, lokalnych epizodach z kryminalną zagadką w tle. Ci, którzy są statystami w jednym tomie &#8211; pojawią się jako aktorzy pierwszoplanowi w innym. Przestępstwa są drobne &#8211; zwykłe pospolite szachrajstwa, żadnych, broń boże, trupów.   Para dzieci, obdarzonych sprytem i darem obserwacji, nieuchronnie demaskuje złoczyńców. Charakterystyczne, groteskowe ilustracje dobrze oddają klimat tych nieskomplikowanych, małomiasteczkowych  intryg. Duże litery, prosty styl &#8211; dobra propozycja dla dzieci zaczynających czytać samodzielnie. Serii towarzyszą: zeszyty z łamigłowkami i Pamiętnik detektywa. Rec. Joanna Olech

Nominacja obu gremiów jurorskich
