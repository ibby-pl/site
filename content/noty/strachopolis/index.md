---
title: Strachopolis
author: Maria Kulik
date: 2015-12-14T07:24:26+00:00

---
Tekst Dorota Wieczorek , ilustracje Nikola Kucharska; projekt okładki: Łukasz Libiszewski; na okładce wykorzystano ilustracje autorstwa Nikoli Kucharskiej i Katarzyny Nowowiejskiej, Skrzat, Kraków 2015, s. 320, oprawa miękka, ISBN 978-83-7915-270-4, wiek: 10+


W tytułowym mieście obok ludzi żyją (lub nie żyją) wszelkiej maści potwory. Część z nich włączono do społeczeństwa, reszta jednak ukrywa się i odrzuca możliwość funkcjonowania na warunkach narzucanych im przez człowieka. Wśród tych stworzeń wychowuje się wraz z siostrą główny bohater powieści, Kostek. Tak zaczyna się utwór Doroty Wieczorek, w którym groza miesza się z czarnym humorem i groteską, a gotyckie przestrzenie wypełnione są nowoczesnymi gadżetami. Autorka podąża tu drogą wytyczoną przez takich mistrzów pióra, jak Neil Gaiman czy Lemony Snicket. Zgrabnie łączy przy tym popkulturę z tematyką społeczną i pokazuje, że niechęć do inności to w istocie strach przed tym, co nieznane. Rec. Maciej Skowera

WYRÓŻNIENIE   LITERACKIE KSIĄŻKA ROKU 2015
