---
title: 13 poprzeczna
author: Maria Kulik
date: 2014-05-28T12:15:55+00:00

---
** **

MAŁGORZATA GUTOWSKA-ADAMCZYK oprac. graf. Maciej Szymanowicz, wyd. Nasza Księgarnia, s. 293, ISBN 978-83-10-11527-0, +13

 

Trzy gimnazjalistki z Anina – zbuntowana, ubrana na czarno Agata, wyzywająca i wulgarna Klaudia oraz idealna prymuska Zosia różnią się od siebie tak bardzo, że ich przyjaźń wydaje się niemożliwa. Zbiegiem okoliczności dostają wspólne zadanie – w ramach eksperymentu mają czytać pogrążonej w śpiączce Magdzie. Terapia okazuje się skuteczna dla nich wszystkich. Wspólne działanie, wspólny cel, a także podobne, związane z nim obawy zbliżają je do siebie. Powoli przełamują dzielące je bariery i rodzi się między nimi prawdziwa więź.

Złożona z krótkich rozdziałów, z wartką akcją, napisana z wykorzystaniem młodzieżowego slangu powieść o dorastaniu do przyjaźni, o potrzebie tolerancji, która jest podstawą rozumienia i znajdywania bliskości z innymi ludźmi, o miłości, która – choć wytęskniona – zjawia się niespodziewanie i nieoczekiwanie odchodzi, o seksie, który jest złudną przepustką do dorosłości, o tym, co warto, a czego nie można i nie należy poświęcać dla bliskich relacji.

Tytułowa 13. Poprzeczna, realnie nieistniejąca jako ulica, jest w istocie symboliczną granicą, po której przekroczeniu wkracza się w dorosłość.

NAGRODA LITERACKA KSIĄŻKA ROKU 2008

 
