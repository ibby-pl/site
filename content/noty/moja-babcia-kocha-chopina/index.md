---
title: Moja babcia kocha Chopina
author: Michał Zając
type: page
date: 2013-06-19T19:47:33+00:00

---
ilustracje Dorota Łoskot-Cichocka, tekst Anna Czerwińska-Rydel, wyd. Wydawnictwo Sióstr Loretanek

20&#215;26 cm, ISBN 978-83-7257-427-5, s. 62, dołączona CD z muzyką, wiek 6+****

<p style="text-align: justify;">
  Książka z ukrytym przesłaniem edukacyjnym, pełna rodzinnych uczuć. Muzyka Chopina łączy tu dwa pokolenia: babci-melomanki i wnuczki. Taki koncept wzmacnia swoimi ilustracjami Dorota Łoskot-Cichocka, przedstawiając &#8211; w kolażach i asamblażach &#8211; obie bohaterki; różne wiekiem, ale przynależące do tego samego świata. Subtelne w kolorystyce, monochromatyczne ilustracje współgrają z romantycznym charakterem muzyki kompozytora.
</p>

<p style="text-align: justify;">
  Architektura, wnętrza i przedmioty są sportretowane za pomocą prostych środków plastycznych &#8211; syntetyczne, oryginalne w tonacji. Aksamitna czerń fortepianu, złotawa chusta, ciemnoróżowe dywany (i takaż wyklejka), wyszukane połączenia  kolorystyczne &#8211; wszystko to eleganckie, skromne, w dobrym guście. Poetycko i muzycznie wygląda w książce współczesna Warszawa.
</p>

NOMINACJA GRAFICZNA KSIĄŻKA ROKU 2010