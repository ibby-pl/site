---
title: Jajko księżyca
author: Michał Zając
type: page
date: 2013-06-23T15:59:20+00:00

---
Zofia Beszczyńska

il. Natalia Talarek, wyd. Akapit Press, Łódź 2011, s. 161, 130&#215;197 mm, ISBN 978-83-62199-13-6, 12+

<p style="text-align: justify;">
  Anabella wkrótce skończy dwanaście lat. Mieszka z mamą naprzeciwko tajemniczego pustego domu, do którego wprowadza się równie tajemniczy mężczyzna. Pewnego dnia mężczyzna zaprasza matkę i córkę na bal. Powieść Zofii Beszczyńskiej to opis tego balu albo&#8230; przedziwnego snu. Za tym ostatnim odczytaniem przemawia oniryczny klimat opowieści, bohaterowie o zmieniającej się tożsamości, logika zdarzeń mająca niewiele wspólnego z rzeczywistością. Bohaterka, podobnie jak Alicja w Krainie Czarów, przenosi się z miejsca na miejsce. Wędruje po świecie baśni i świecie symboli. Cała opowieść jest pełna literackich i kulturowych cytatów. Podążając ich tropem, można odczytywać znaczenia, należy jednak pamiętać, że <i>Jajko księżyca </i>ma charakter dzieła otwartego, niepoddającego się jednej interpretacji.
</p>

<p style="text-align: justify;">
  Powieść o wysokich walorach literackich, stanowiąca pomost między literaturą stricte dziecięcą a literaturą wymagającą czytelniczego przygotowania. Rec. Ewa Gruda
</p>

NAGRODA LITERACKA KSIĄŻKA ROKU 2011