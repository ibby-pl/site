---
title: Miasteczko Mamoko, książka obrazkowa
author: Michał Zając
date: 2013-06-19T19:42:29+00:00

---
 

Aleksandra i Daniel Mizielińscy, wyd. Dwie Siostry

23.4&#215;31.2, ISBN 978-83-608-5013-8, s. 16, b.o.****


  Nowy polski pomysł na książkę bez słów. Propozycja wydawnicza, która może łączyć pokolenia: każdy czytelnik (oglądacz) najpierw uważnie śledzi losy poszczególnych bohaterów, a potem tworzy własną opowieść o licznie zapełniających jej strony zwierzątkach. Widać, że autorzy doskonale się bawili przy tworzeniu, a widzowie mogą cieszyć się książką, stopniowo odkrywając wszystkie jej zakamuflowane smaczki.
Duże, kolorowe strony zawierają kilkanaście równolegle toczących się historii różnych mieszkańców miasteczka o znaczącej nazwie (Mamoko = mam oko, jestem spostrzegawczy). Panoramiczne plany, śmiała kompozycja, płasko kładziony kolor, drobiazgowy, a przy tym swobodny, rysunek &#8211; wszystko to składa się na efektowną całość. Gratka dla spostrzegawczych i uważnych, zachęcająca do wielkrotnego oglądania. Książka ma strony z grubego kartonu, co z pewnością przedłuży jej żywot.
Uzasadnienie: za świetny i konsekwentnie przeprowadzony pomysł książki bez słów, za ilustratorski rozmach i  poczucie humoru.
  <p>
    WYRÓŻNIENIE GRAFICZNE KSIĄŻKA ROKU 2010
