---
title: Szary chłopiec
author: Maria Kulik
date: 2014-02-18T09:20:28+00:00

---
 

Lluís Farré, il. Gusti, tłum. Beata Haniec, wyd. Entliczek, ISBN 978-83-63156-03-9, s. 36, oprawa twarda, 262 x 200 mm, wiek 5

Marcinek, szary na zewnątrz i w środku, na wszystko ma komentarz jeden – że widział już to w telewizji… Brzmi znajomo?

Książkę otwiera poród nie z bajki (zwis do góry nogami i klaps naprawdę nie są konieczne!), potem narrator o kronikarskich zapędach prowadzi nas beznamiętnie przez splot wydarzeń z niebanalnym zakończeniem.

Świetnie użyty jest kolor (to nocne niebo pod wulkanem! ta szara codzienność!). Niedbały, pozornie niedopracowany styl ilustracji to mieszanka rysunku, malarstwa i kolażu. Z rozmachem zakomponowane układy stron, od polarnej panoramy do ponadnaturalnej wielkości portretu chomika – niektóre pełne „powietrza&#8221;, inne bardzo zagęszczone – są niezwykle dynamiczne.Książka o dobitnym przekazie: mamy prawo do krzyku, śmiechu i koloru!

Rec. Maria Ryll

WYRÓŻNIENIE DONG 2012

 
