---
title: Pierwsze Forum IBBY
date: 2017-12-04T07:17:49+00:00
wydarzenia:
- Forum IBBY
- Pierwsze Forum IBBY
---
Pierwsze Forum IBBY, które odbyło 30 listopada, okazało się ogromnym sukcesem całego środowiska książki dziecięcej. Ponad 130 osób, bibliotekarek i bibliotekarzy, nauczycielek, wydawców, twórców, naukowców i popularyzatorów, spotkało się, by wspólnie zastanowić się nad potrzebami naszego środowiska oraz poszukać sposobów ich zaspokojenia. Praca była trudna,  przede wszystkim jednak okazała się ogromnie inspirująca i satysfakcjonująca.
Foto: Monika Hałucha. Więcej zdjęć tutaj
                                                                                                                                                        Ogromnie cieszy, że z każdej strony docierały do nas głosy o tym, jak bardzo spotkanie było potrzebne, jak wiele osób czekało na taką właśnie okazję do poznania innych z naszej branży. Było więc tłoczno, gwarno, twórczo i życzliwie.
Najważniejszym założeniem przyświecającym Forum było to, abyśmy spotkali się, poznali, usłyszeli co gnębi lub cieszy innych. I właśnie to „usłyszenie się” wzajemnie było kluczowe – już na tym etapie wiele potencjalnych problemów czy przeszkód udało się rozwiązać, dzięki możliwości bezpośredniej rozmowy oraz poznaniu, jak dany problem wygląda z innego punktu widzenia.

Pełne podsumowanie I Forum IBBY opublikujemy w styczniu 2018 r. Tymczasem polecamy nagranie z drugiej części dnia, kiedy każda z sześciu grup roboczych prezentowała wnioski z opracowanych zagadnień oraz z podsumowującej dyskusji.


{{< youtube "https://www.youtube.com/embed/2sMpQsh4Xtw" >}}

Dziękujemy, że byliście! Niech MOC będzie z nami!
