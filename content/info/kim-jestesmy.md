---
title: Kim Jesteśmy
author: admin
date: 2013-02-22T20:32:33+00:00
---

# Szanowni Państwo!

Serdecznie witamy na stronie internetowej Polskiej Sekcji IBBY – Stowarzyszenia Przyjaciół Książki dla Młodych. Mamy nadzieję, że znajdziecie tu Państwo wszystkie informacje, które przybliżą Wam naszą działalność.

IBBY (International Board on Books for Young People) – jest międzynarodową organizacją non-profit, zajmującą się promocją literatury dziecięcej i młodzieżowej. Została założona w Zurychu w 1953. Obecnie składa się z 70 sekcji działających w różnych państwach na świecie. Nasza, polska sekcja istnieje od 1973 roku.

IBBY zobowiązała się do przestrzegania Konwencji o Prawach Dziecka (ratyfikowana przez ONZ  w 1990 r.), która m.in. przyznaje dzieciom prawo do kształcenia i dostępu do informacji. Dzięki staraniom IBBY uchwała ta zawiera też apel do wszystkich narodów, aby wspierać produkcję i dystrybucję książek dla dzieci. U podstaw IBBY jest bowiem wiara, że książki mogą budować porozumienie między ludźmi i wzmacniać pokój.

Celem IBBY jest:

* integracja różnych środowisk związanych z książką dla młodego czytelnika;
* wspieranie rozwoju książki dla dzieci i młodzieży, popieranie i promocja książki wartościowej pod względem literackim, plastycznym i edytorskim;
* przyczynianie się do rozwoju literatury dla młodych, jak i wiedzy o tej literaturze, o jej współczesności i historii;
* promocja w kraju i na świecie wartościowej artystycznie książki dla młodych.
