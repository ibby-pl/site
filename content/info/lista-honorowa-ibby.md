---
title: Lista Honorowa IBBY
author: admin
date: 2013-02-22T22:08:39+00:00

---
Lista Honorowa jest jedną z form promocji literatury dziecięcej, prowadzonej przez IBBY. Co dwa lata wpisywane są na tę listę najlepsze nowości, promujące autorów, ilustratorów i tłumaczy z krajów, będących członkami IBBY.

Jest to jedna z najbardziej efektywnych i wszechstronnych dróg dotarcia do wielu osób z informacją o dobrej książce.

Tytuły w powyższych trzech kategoriach nominują poszczególne narodowe sekcje. Kryterium wyboru jest wysoki poziom literacki i artystyczny, a także uniwersalne przesłanie, dające książce możliwość i szansę zaistnienia na szerokim rynku.

Dyplomy Listy Honorowej wręczane są podczas kongresów, a wręczaniu towarzyszy prezentacja katalogu wszystkich nominowanych książek, który narodowe sekcje otrzymują za darmo. Kolekcje tych książek, zgłoszonych na Listę Honorową, przechowywane są w Międzynarodowej Bibliotece w Monachium, w Zurychu i Centrum Badawczym Książki Dziecięcej BIBIANA w Bratysławie. Wśród polskich autorów wpisanych na tę listę są m.in. Irena Jurgielewiczowa i Wojciech Żukrowski, , a także nasi medaliści Małgorzta Musierowicz i Edmund Niziurski, Najnowsze wpisy to Marta Ignerska z ilustracjami do książki Wszystko gra (tekst Anna Czerwińska &#8211; Rydel), i Marcin Szczygielski za książkę Za niebieskimi drzwiami (2012). Nie brak na tej liście klasyków polskiej ilustracji, takich jak Antoni Boratyński, Olga Siemaszko, Teres Wilbik, oraz młodszych, jak Grażka Lange, Piotr Fąfrowicz i Agnieszka Żelewska.
